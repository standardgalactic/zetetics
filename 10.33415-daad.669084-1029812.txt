 
 
db 20/1 
Dinbilimleri Akademik Araştırma Dergisi 
Cilt 20, Sayı 1, 2020 
ss. 55-94 
 
TEVHİDİ BOZAN  
BİR OLGU OLARAK ŞİRK: KUR’AN’DA 
ŞİRKİN KAVRAMSAL ANLAM ALANI  
 
 
Rıza KORKMAZGÖZ* 
Makale Bilgisi 
Makale Türü: Araştırma Makalesi, Geliş Tarihi: 01 Ocak 2020, Kabul Tarihi: 
29 Mart 2020, Yayın Tarihi: 31 Mart 2020, Atıf: Korkmazgöz, Rıza. “Tevhidi 
Bozan Bir Olgu Olarak Şirk: Kur’an’da Şirkin Kavramsal Anlam Alanı”. Dinbilim-
leri Akademik Araştırma Dergisi 20/1 (Mart 2020): 55-94. 
https://doi.org/10.33415/daad.669084 
Article Information 
Article Types: Research Article, Received: 01 January 2020, Accepted: 29 
March 2020, Published: 31 March 2020, Cite as: Korkmazgöz, Rıza. “Shirk as a 
Phenomenon that Disrupts Tawhid: The Conceptual Area of Shirk in the Qur'an”. 
Journal of Academic Research in Religious Sciences 20/1 (March 2020): 55-94.  
https://doi.org/10.33415/daad.669084 
 
õõõ 
Öz 
Bu çalışma, şirk kavramının Kur’an’daki kullanımını esas alarak anlam analizini 
yapmayı konu edinmektedir. Bu çerçevede iman ve küfür, Kur’an’ın temel iki 
inanç terimi olarak kabul edildi; tevhit iman başlığı altında, zıddı olan şirk ise 
küfür başlığı altında ele alındı. Araştırmada takip edilen semantik yöntem gereği 
önce tevhidin anlam alanına giren dört esas terimden söz edildi. Bunlar; iman, 
şükr, İslâm ve ittikâ/takvâdır. Daha sonra şirkin anlam alanına dâhil olan beş 
temel terim ele alındı. Bunlar da küfr, dalâlet, zulm, fısk ve israftır. Tevhitle ilgili 
farklı çalışmalar yapılmasına rağmen şirkle ilgili araştırmaların çok az ve yetersiz 
olduğunu gördük. Özellikle şirkin semantik bir yöntemle çalışılmamış olması bizi 
böyle bir çabanın içine girmeye sevk etti. Zira şirki anlamadan tevhidi tam olarak 
anlamak mümkün görünmemektedir. Aynı şekilde tevhidi muhafaza edebilmek, 
hangi düşünce ve davranışların şirk olduğunu bilmekle mümkündür. Bu bağlam-
da Kur’an’ın temel kavramlarının semantik çalışmalarla yeniden tanımlamasının 
 
*  Dr. Öğr. Üyesi, Ondokuz Mayıs Üniversitesi, İlahiyat Fakültesi, Kelam Anabilim Dalı, 
riza.korkmazgoz@omu.edu.tr, Orcid Id: https://orcid.org/0000-0001-8995-0472. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
56| db 
gerekli olduğuna inanıyoruz. Çünkü kavramlar düzeltilmeden sağlıklı düşünme-
nin ve inanmanın imkânı yoktur.  
Anahtar Kelimeler: Kelâm, Şirk, Tevhit, Küfür, İman. 
 
Shirk as a Phenomenon that Disrupts Tawhid: The Conceptual Area of Shirk 
in the Qur'an 
Abstract 
This study examines the meaning analysis of the concept of shirk by focusing its 
usage in the Quran. In this framework, faith and unbelief were accepted as the 
basic two terms of the Qur'an and shirk was discussed under the title of unbelief, 
its opposite of tawhid is so under the title of faith. Therefore, firstly, we talked 
about four basic terms that fall in the meaning area of tawhid because of the 
semantic method we are following in the research. These are iman, shukur, Islam 
and taqwa. In the second part, we dealt with five basic terms that are included in 
the area of shirk. These are kufr, dalâla, zulm, fisq and israf. We have seen that 
research on shirk is very few and inadequate although different studies have 
been carried out on the tawhid. The fact that the shirk has not been studied in a 
particularly semantic methot has led us to make such an effort. Because it does 
not seem possible to fully understand the tawhid without understanding shirk. 
Likewise, it is possible to protect tawhid by knowing which thoughts and 
behaviors are shirk. In this context, we believe that it is necessary to redefine the 
basic concepts of the Qur'an through semantic studies. Because it is impossible to 
think and believe without correcting the concepts. 
Keywords: Kalam, Tawhid, Shirk, Kufr, Iman. 
 
Giriş 
Mükerrem olarak yaratılıp yeryüzünün halifesi olarak görev-
lendirilen insan, bu ağır vazifenin altından kalkabilmek için akıl ve 
irade nimetini emanet olarak yüklenip yeryüzü serüvenine başla-
mıştır. Bu süreçte ona şahsiyet, irade, ideal ve güç verecek temel 
ilke tevhittir. Tevhit İslâm’ın benlik felsefesidir.1 Bu itibarla tevhit 
hiçbir felsefi veya dini anlama biçiminde İslâm’daki kadar ısrarla 
vurgulanmış değildir. Müslümanın dünya görüşünü imar ve inşa 
eden tevhit, diğer tüm dini esasları bünyesinde barındıran bir to-
hum gibidir.2 Tevhidi ihlal edenler, gerçekte kendilerine yabancıla-
şır; benliklerini parçalarlar. İkbal’in dizeleriyle söylemek gerekirse; 
 
1  Bu tanımlama, yöntem ve söylem düzeyinde, sûfî literatürdeki fenâ halinin veya 
Frithjof Schuon’un, tevhiti “insanın Tanrı’da fani olması” şeklindeki tanımının karşı-
sındadır. Bkz. Frithjof Schuoan, İslâm’ın Metafizik Boyutları, çev. Mahmut Kınık (İs-
tanbul: İz Yayıncılık, 2010), 54. 
2  René Guénon, “Tevhit”, çev. Mustafa Tahralı, Kubbealtı Akademi Mecmuası 4 (1979), 
50. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 57 
Benliğin saklı sırrı lâ ilâhe illallahtır  
Benlik kılıç ise lâ ilâhe illallah bunun bileyi taşıdır.3 
Tevhidi bozan bir olgu olarak şirk, İslâm hayat felsefesine bü-
tünüyle aykırıdır. Müşrik her şeyden önce ve esas olarak kendi fıtra-
tına ve benliğine yabancılaşmış, boş kuruntular içinde tüm imkân 
ve potansiyelini israf etmiştir. Bu israfı engellemenin ve kişiyi ben-
liği ile buluşturmanın bir yolu da zannımca, şirk kavramının anlam 
alanını belirleyip semantik analizini yapmaktır. Bu sebeple tercih 
ettiğimiz yöntem gereği, Kur’an’da şirkin anlam alanına giren temel 
bazı kavramlarla birlikte, zıt bir anlam ilişkisine sahip olduğu bazı 
temel kavramlar da araştırma sahamıza dâhil olacaktır. Neticede 
şirkin kavramsal çerçevesi çizildiğinde, öncelikle zihinsel, sonrasın-
da da fiili düzeyde tevhidi bozan durumlar belirginleşmiş ve dolayı-
sıyla tevhidin nasıl muhafaza edileceği anlaşılmış olacaktır. 
Semantik, kavram kargaşasını önlemede ve doğru anlamı bul-
mada etkili bir yöntemdir. Esasen anlam-kelime, kelime-obje ilişki-
lerini, anlam değişikliklerini, eş anlamlı, çok anlamlı kelimeleri, 
bunların yapısını vs. inceleyen bir bilim dalıdır.4 Bu itibarla seman-
tik yöntemin Kur’an’ın bize önerdiği kendi metodu olduğu söylene-
bilir. Zira Arap dili ve edebiyatı ilimleri ile Kur’an ilimleri, semantik 
yapmayı mümkün kılan verilerle doludur.  
Kur’an’ın tüm zamanlara yönelik tevhit çağrısının günümüz in-
sanının şuurunda aks-i sadâ bulması ve dolayısıyla tevhide aykırı 
tüm inanç biçimlerinin zihinlerden silinebilmesi için Kur’an kavram-
larının semantik analizlerle yeniden anlamlandırılmasının önemli 
olduğu kanaatindeyiz. Bu itibarla en başarılı uygulamasını Japon 
ilim adamı Toshihiko Izutsu’da bulduğumuz eş ve zıd kavramlar 
semantiğini kullanarak bu araştırmada şirk kavramını tahlil etmeye 
çalışacağız. 
Bu hedef doğrultusunda Kur’an’ın en temel itikâdî kavramları 
olan iman ve küfrü şemsiye kavramlar olarak belirledik. Her ne 
kadar Kur’an’da şer‘î anlamları itibariyle iman ile tevhit, inkâr ile 
şirk hemen hemen aynı anlamda kullanılmış olsa da biz lügavî kul-
lanımı da dikkate alarak tevhidi iman, şirki de küfür kavramları 
 
3  Muhammed İkbal, “Darb-ı Kelîm”, çev. Ahmet Asrar, Doğudan Esintiler (İstanbul, 
1981), 136. 
4  Bk. İsmail Yakıt, Kur’an’ı Anlamak (İstanbul: Ötüken Yay., 2017), 17-25. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
58| db 
içinde değerlendirdik. Bu itibarla çalışmamızı, tercih ettiğimiz se-
mantik yöntem gereği, iman ve küfür şeklinde iki ana bölüme ayıra-
rak konumuzla alakalı diğer kavramları bu başlıklar altında ele 
aldık.  
İman ve küfür başlıkları altında çok daha fazla kavram ele alı-
nabilirdi. Ancak biz çalışmamızın kapsam ve amacına uygun olarak 
özellikle tevhit ve şirkin semantik anlam alanına giren kavramların 
en küllî olanlarını tercih ettik. Bu tercihte iman ve küfür başlıkları 
altında yer alan kavramların amelî/ahlâkî anlamlarının yanında 
doğrudan tevhit ve şirk anlamını da ihtiva etmesi etkili olmuştur.  
Çalışmamızın esas konusu olan şirkin mahiyetinin daha iyi an-
laşılabilmesi için öncelikle zıddı olan kavram grubuyla başlamak 
daha işlevsel görünmektedir. 
1. İman  
Lügatte e-m-n kökünden gelen emn, emân, emen, emenet ve imn 
masdar lafızlar; “korkusuzluk, korkudan emin ve âsûde olmak, nef-
sin sükûne ermesi” anlamlarına gelir. Emîn, kalbinde korku ve endi-
şe olmayıp gönlü âsûde olan kişiye denir. Ehl-i emânet, güvenilir 
kimse anlamına gelir.5 İman ise, dilcilerin ittifakıyla lügavî olarak 
tasdîk demektir.6 Bir kimseyi söylediği sözde tasdîk etmek iman 
kelimesiyle karşılanır. Artık bu tasdîk, muhatabı muhalefet etmek-
ten, şer’î anlamıyla tasdîk ise, mü’mini azaptan emîn kılar. Allah’ın 
ismi olarak el-Mü’min, kullarını ve dostlarını zulümden ve azaptan 
emîn kılan anlamındadır.7 
Eş‘arîlerin çoğunluğu ve Mâtürîdîlere göre iman sadece kalbin 
fiilidir ve bu itibarla onlar imanı, “Allah’tan getirdiği zorunlu olarak 
bilinen hususlarda Peygamberi kalple tasdîk etmek”8 olarak tarif 
 
5  Mütercim Asım Efendi, el-Okyânûsu’l-basît fî tercemeti’l-kâmûsi’l-muhît: Kâmûsu’l-
muhît Tercümesi, çev. Mustafa Koç, Eyyüp Tanrıverdi (İstanbul: Türkiye Yazma eser-
ler Kurumu Başkanlığı, 2014) 6/5276-5277. 
6  Ebû Mansûr Muhammed b. Ahmed el-Ezheri, Tehzîbu’l-lüga, thk. İbrahim el-Ebyârî, 
(Dâru’l-Kâtibi’l-Arabi, 1967) 15/513. Cevheri, es-Sıhâh, 5/2071; İbn Manzur; Lisânu’l-
arab, thk. Abdullah Ali el-Kebir vd. (Kahire: Daru’l-Me’arif, ty.), 1/140.  
7  Asım Efendi, Kâmûsu’l-muhît Tercümesi, 6/5277- 5278. 
8  Ebu’l-Hasen el-Eş’arî, Eş‘arî Kelamı el-Lüma‘ fi’r-redalâ ehli’z-zeyğ ve’l-bida‘, çev. Kılıç 
Aslan Mavil, Hikmet Yağlı Mavil (İstanbul: İz Yay., 2016), 135; Ebû Mansûr el-
Mâtürîdî, Kitabu’t-Tevhit Açıklamalı Tercüme, çev. Bekir Topaloğlu (İstanbul: İsam 
Yay., 2014), 565-573; Abdülkâhir el-Bağdâdî, Ehl-i Sünnet Akaidi Kitâbu usûli’d-dîn, 
çev. Ömer Aydın (İstanbul: İşaret Yay., 2016), 285; Ebu’l-Yüsr Muhammed Pezdevi, 
Ehl-i Sünnet Akaidi, çev. Şerafettin Gölcük (İstanbul: Kayıhan Yay., 1994), 319; Mu-

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 59 
ederler. Bâkıllânî’ye  (öl. 403/1013) göre iman, “Allah'ı bilmek ve 
kalben tasdîk etmektir.”9 Özellikle Mürcie’den Bişr el-Merîsî’den (öl. 
218/833) sonra önde gelen sünnî kelamcılar imanı tasdîk olarak 
tarif etmişlerdir.10 Ancak bazı âlimler imanın tasdîke indirgenmesini 
doğru bulmamışlardır. Müfessir, Arap dil âlimi ve ahlak felsefecisi 
olan Râgıp el-İsfahânî (öl. V/XI. yüzyılın ilk çeyreği) â-me-ne fiilinin 
iki vecih üzere kullanıldığına dikkat çeker. İlk olarak bu fiil bizzat 
müteaddî olması itibariyle âmentühu yani ona güven verdim; onu 
güvenliğe kavuşturdum” denilir. Kureyş Suresinde âmene fiili bu 
anlamda kullanılmıştır. Ya da if‘âl vezninde olan iman, bazen süla-
sisi olan e-mi-ne yani güvenmek anlamında kullanılır. İkinci olarak 
bu fiil, lâzım olduğunda, “güven sahibi olmak” anlamına gelir.11 Bu 
bakımdan İsfahânî tasdîkin tek başına imanın mahiyetini ifade et-
meyeceğini düşündüğünden, imanı, “eminlikle beraber tasdîk et-
mek” olarak tarif etmekte ve şu ayeti bunun delili olarak sunmakta-
dır: “Tevrat hakkında az çok bilgi sahibi olma lütfuna eren şu Ya-
hudileri görüyorsun değil mi? Onlar cibte (asılsız muammalara ve 
kâhinlere) ve tâğûta (şeytan tabiatlı insanlara) inanıp güveniyor-
lar…”. (en-Nisâ 4/51). Ona göre eğer iyice katılaşmamışsa kalbin 
batılda huzur bulması mümkün değildir. Dolayısıyla bu ayette Ya-
hudilerin, emin olunmayacak batıl bir inançta tam bir eminlik için-
delermiş gibi davranmaları kınanmıştır.12 Daha sonra görüş ve eleş-
tirileriyle İslam düşüncesinin gelişmesinde rol sahibi olan selefi 
âlim İbn Teymiyye de (öl. 728/1328) Allah sevgisi, Allah korkusu 
ve Allah’a güvenle teslimiyet gibi kalp fiillerini yeterince içermediği 
düşüncesiyle imanın sadece tasdîk olarak tanımlanmasını tenkit 
etmiştir.13 Bu itibarla iman kavramında bağlanma duygusu oldu-
ğundan, Kur’an’daki tüm kullanımlarında, inanmak veya tasdîk 
etmek anlamından ziyade, güvenmek manasının daha belirgin ol-
duğu ve bu çerçevede imanın isim olarak güven; fiil olarak da gü-
 
hammed b. Ali et-Tahânevî, Keşşâfu ıstılâhâti’l-fünûn ve’l-ulûm, thk. Ali Dehrûç (Bey-
rut: Mektebetü Lübnân Nâşirûn, 1996), 1/297. 
9  Ebû Bekr el-Bâkillânî, Kitabu’t-temhîd (Beyrut: el-Mektebetü’ş-Şerkiyye, 1957), 346. 
10  Ebu’l-Hasen el-Eş’arî, Makâlâtü’l-islâmiyyîn ve’h-tilâfi’l-musallîn, thk. Muhammed 
Muhyiddin Abdülhamid (Kâhire: Mektebetü’n-Nahdati’l-Mısriyye, 1950), 1/205. 
11  Râgıb el-İsfahânî, el-Müfredât fî garîbi’l-Kur’an (Beyrut: Dâru’l-Ma’rife, 2010), 36. 
12  İsfahânî, el-Müfredât, 36. 
13  Takiyyuddîn İbn Teymiyye, el-İman, thk. Muhammed Nâsıruddîn el-Elbânî (Beyrut: 
el-Mektebu’l-İslâmî, 1996), 97 vd. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
60| db 
venmek, güven vermek ve güvene girmek şeklinde dört anlamda 
kullanıldığı ifade edilmektedir.14 
İman hem epistemolojik hem de ahlaki bir kavramdır. Birinci 
cihetten, bilgiyle ilgili ve bilgiye dayanan bir kavram olarak zihni 
bir durumu15 ifade edecek şekilde tasdîk; ikinci cihetten duygusal ve 
ahlaki bir çerçevede güven olarak tarif edilebilir. Klasik mantıkta 
“zihnin olumlu veya olumsuz bir hüküm vermesi” olarak tanımla-
nan tasdîk, zihni bir süreci ifade eder. Bu anlam tasdîkin felsefi 
kullanımıdır. İmanın tanımında yer alan tasdîk ise bu anlamın öte-
sinde daha fazla anlamlar içermektedir. Ebû Hanîfe (öl. 150/767) 
“iman nedir?” diye soran talebesine “iman; tasdîk, ma’rifet, ikrar, 
islâm ve yakîndir” diye cevap vermiş, öğrencisi tek bir kavramın 
nasıl beş ayrı anlamı olduğunu sorunca, o da, isimler farklı olsa da 
mananın tek olduğunu söyleyerek meseleyi şöyle tefsir etmiştir: 
Mü’min Allah’ın Rabbi olduğunu tasdîk eder; Rabbi olduğunu ikrar 
eder; Rabbi olduğunu bilir; Rabbi olduğundan kesinlikle emindir ve 
Rabb olarak sadece O’na teslim olur.16 Lafızları farklı ancak anlamı 
tek olan bu beş terimden herhangi biri imanın tam tanımı değildir; 
bilakis hepsi aynı anda imanın kâmil anlamını verebilir. Bu itibarla 
imanın zihnî/kalbî ve duygusal boyutları olan tek bir yapı olduğu 
söylenebilir.  
Mürcî grupların birçoğunun imanın tanımında bu boyutları ku-
şatacak birtakım terimler kullandıkları görülmektedir. Bunlar içeri-
sinde ma’rifet, hudu (itaat/teslimiyet), istikbârı terk etmek ve Allah’a 
muhabbet duymak gibi kalp amelleri olarak bilinen haller zikredile-
bilir.17 Bu itibarla imandaki tasdîk, mantıktaki tasdîkten farklıdır. 
Şer‘î anlamıyla tasdîk, bilginin bir derecesi yani bilgiden önce gelen 
zihni bir durum değildir. Diğer bir ifadeyle tasdîk bilgiye dayansa 
da bilgiden ibaret değildir. Aksi takdirde bilen herkesin mü’min 
olması gerekirdi. O halde imandaki tasdîk, imanın hem zihni yönü-
nü hem de bunun ötesinde iman konularının samimi olarak benim-
senip kabul edilmesini ve gereğinin yapılmasını ifade etmektedir. 
 
14  Sabri Erdem, “Anlambilim Açısından İman Sözcüğü”, Ankara Üniversitesi İlahiyat 
Fakültesi Dergisi 48/1 (2007), 50-53. 
15  Hanifi Özcan, Epistemolojik Açıdan İman (İstanbul: Marmara Üniversitesi İlahiyat 
Fakültesi Vakfı Yay., 1992), 80.  
16  Ebû Hanîfe, “el-‘Âlim ve’l-müteallim”, İmâm-A’zamın Beş Eseri, çev. Mustafa Öz (İs-
tanbul: Marmara Üniversitesi İlahiyat Fakültesi Vakfı Yay., 2002), 18-19.   
17  Ebu’l-Hasen el-Eş‘ari, Makâlâtü’l-islâmiyyîn ve’h-tilâfi’l-musallîn, thk. Muhammed 
Muhyiddin Abdülhamid (Kâhire: Mektebetü’n-Nahdati’l-Mısriyye, 1950), 1/197-205. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 61 
Kısaca ifade etmek gerekirse bu tasdîk, iman esaslarını (i) tanımayı, 
(ii) samimiyetle kabul etmeyi, (iii) doğrulamayı, teyit ve ispat et-
meyi, son olarak da (iv) gerçekleştirmeyi içerir.18 Böyle bir tasdîke 
sahip olan mü’min Allah’ın ibadete layık yegâne ma’bûd ve kendi-
sinden yardım istenmeye müstahak tek ilah olduğunu yakinen bil-
diği için yaratılmış birtakım varlıklara ibadet etmez ve onlardan 
yardım istemez.  
İman kelimesi türevleriyle birlikte Kur’an’da 873 yerde geçmek-
tedir. Kimi yerlerde Hz. Muhammed’in getirdiği şeriat (el-Mâide 
5/69), bazen de medh bağlamında kullanılır ve bununla “kişinin 
tasdîk ederek hakka boyun eğmesi” kastedilir. Bu da ancak üç şeyin 
bir arada olmasıyla hâsıl olur: Bunlar kalbin tahkiki/tasdîki, dilin 
ikrarı ve organların amelinden ibarettir. Şu ayette bu üç hususun 
birleştiği görülmektedir: “Allah’a ve peygamberlerine yürekten ina-
nanlar var ya, işte onlar rablerinin katında, özü sözüne uyan ve 
hakikatin şahidi olan kimselerdir. Onların hem mükâfatları vardır 
hem de nurları. Kâfirlikte direnenler ve ayetlerimizi yalanlayanlar 
ise cehennemliklerin ta kendileridir.” (el-Hadîd 57/19). Yürekten 
inanmak tasdik, özü sözüne uymak ikrar, hakikatin şahitleri olmak 
da amel boyutuna işaret etmektedir. Bununla birlikte Kur’an’da 
inanç, doğru söz ve salih amelden her birine iman denildiği de gö-
rülmektedir.19 Bu üç anlam ister aynı anda isterse tek tek kastedil-
sin, güvene dayalı bir ilişki söz konusu olduğuna dikkat edilmelidir. 
Bu güven ya da itmi’nân gönülden bağlanmayı ve sevmeyi doğurur. 
Bundan dolayı Kur’an, müminleri, bütün güç ve kudretin Allah’a ait 
olduğunu bildikleri için “Allah’ı her şeyden çok sevip güvenirler” 
şeklinde överken, taptıkları putlara kudret atfedip Allah’ı hakkıyla 
takdir edemeyen kâfir-müşrikleri ise “Allah’tan başka varlıkları O’na 
denk tutup ilâh yerine koyarlar ve onlara Allah’a özgü olan bir sev-
giyle sevip güvenirler” şeklinde zemmetmektedir. (el-Bakara 
2/165).  
İman, Kur’an’da doğrudan tevhit anlamında da (el-Mâide 5/5 
Ayrıca bk. en-Nahl 16/106; el-Mü’min 40/10) kullanılmıştır.20 Bu 
itibarla mümin Allah’ın rubûbiyetini ve ulûhiyetini kesin olarak 
kabul eden kimsedir. Yaratma, emir ve tedbirde tek olduğuna inan-
 
18  Özcan, Epistemolojik Açıdan İman, 85-86.  
19  İsfahânî, el-Müfredât, 36. 
20  Mukâtil b. Süleyman, Kur’an Terimleri Sözlüğü, çev. Beşir Eryarsoy (İstanbul: İşaret 
Yayınları, 2003), 172-174. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
62| db 
dığı Allah, onun için hem göklerde hem de yerde ilâhtır. Mümin 
tüm fayda ve zararı Allah’tan bekler; O’nun dışında hiçbir varlığa 
yetki ve otorite vermez; O’na yaklaşmak için aracı varlıklar edin-
mez. Allah’a tam güven duyan müminin O’na sevgisi de kâmildir; 
O’nun dışında hiç kimseyi ve hiçbir varlığı sevgide şerîk kabul et-
mez. Bu bakımdan Kur’an cibt ve tâğuta inanmayı (en-Nisâ 4/51-
52, 60), şirk koşmayı (en-Nisâ 4/48,116; ez-Zümer 39/65) ve kâfir-
leri dost edinmeyi (el-Bakara 2/257; en-Nisâ 4/144), imanı bozan 
haller olarak sunmaktadır. 
Kelâmî tartışmaları bir kenara bırakarak Kur’an’daki kullanımı 
çerçevesinde iman kavramının semantik anlam alanına dâhil olan 
dört terimin analiziyle meseleyi açık ve seçik hale getirmeye çalışa-
cağız. Bunlar tevhit, şükr, İslâm ve ittikâ/takvâdır. 
1.1. Tevhit 
Tüm peygamberlerin ortak çağrısı olan İslâm’ın değişmez esası 
tevhittir. Tevhit birlemek anlamına gelen v-h-d kökünden türemiş 
mastar bir kelime olup dini ıstılahta, Allah’ı rab ve ilah olarak tanı-
mak, mutlak anlamda Allah’ın bir olduğuna, O’ndan başka ilâh bu-
lunmadığına, şerîki ve benzeri olmadığına iman etmek demektir.21 
Kelime-i tevhitte ifadesini bulan tevhit prensibi, imanın makbul, 
ibadetin de sâlih olmasının sebebidir.  
Tevhit hem Allah’tan âleme yönelik ilâhi fiillerde hem de in-
sandan Allah’a doğru olan amellerde O’na şerîk kabul etmemek 
demektir. Bu itibarla tevhidin dört mertebesinden söz edilmiştir. 
Birincisi; vâcibu’l-vücûd vasfını sadece Allah’a nispet etmek, ikincisi; 
göklerin ve yerin yaratılışını sadece Allah’a hasretmek, üçüncüsü; 
tüm varlığın idaresinin sadece Allah’a ait olduğunu kabul etmek, 
dördüncüsü ise; O’ndan başkasını ibadete layık görmemektir.22 Nâs 
Suresi’nde bu hakikat Allah’ın Rabb, Melik ve İlâh isimleriyle ifade 
edilmiştir. Sure, “De ki” (kul) emriyle başlamakla, ilk iki isimle ilâhi 
fiillerde tevhidi, sonuncusunda ise beşeri fiillerde tevhidi emir ve 
tavsiye etmektedir. Hamdi Yazır’ın yorumuyla bu sure bağlamında 
tevhit inancı şöyle ifade edilebilir: Allah âlemlerin Rabbi olduğu 
 
21  Asım Efendi, Kâmûsu’l-muhît Tercümesi, 2/1627; Seyyid Şerîf el-Cürcânî, et-Ta’rîfât, 
(Beyrut: Dâru’l-Kütübi’l-İlmiyye, 2009), 73. 
22  Dihlevi, Kur’an İndiği zaman müşrikler, Yahudiler ve Hıristiyanlar arasında birinci ve 
ikinci mertebede şirke düşülmediğini, daha çok üçüncü ve dördüncü mertebede şirkin 
ortaya çıktığını ifade etmektedir. Bk. Dihlevi, İslâm Düşünce Rehberi, 1/225-223. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 63 
için halk ve emriyle insanları yaratan, sanat ve kudretiyle duygusuz 
topraktan duygulu insanlar yetiştiren, lütuf ve terbiyesiyle tavırdan 
tavra kemale erdiren, akılla seçkin hale getiren, rızık veren, O’dur. 
İşleri idare eden, öldüren ve dirilten, fayda ve zarar vermeye gücü 
yeten, yükselten ve alçaltan O’dur. (Bk. Yûnus 10/31; el-Mü’minûn 
23/86-87; el-Ankebût 29/61; Lokmân 31/20; ez-Zuhruf 43/9, 87). 
O insanların melikidir. Yani ilim ve hikmetinin gereğine göre emir 
ve yasaklarıyla insanları yöneten, dilediğine mülk verip şah yapan, 
dilediğini de padişah iken indirip atan, dilediğini aziz, dilediğini 
zelil kılan melikler meliki O’dur. İbadete layık gerçek ilâh sadece 
O’dur. Celal ve ikramda tek olmayı gerektiren ilâhlık ancak O’nun 
hakkıdır.23 Esasen surenin tertibinden de anlaşılacağı üzere insanı 
yaratan Rabb’in ve yaratıklarında yegâne tasarruf sahibi olan Me-
lik’in Allah olduğu kavrandığında, O’nun ibadete layık tek İlâh ol-
duğu neticesi akl-ı selimin gereğidir. Mutasavvıfların dilinde bu, lâ 
ma‘bûde illallah (Allah’tan başka ma‘bûd yoktur) şeklinde ifade 
edilmiştir.24 
Tarih boyunca şirk bataklığında debelenen insanların durumla-
rını ulûhiyette şirk olarak nitelemek mümkündür. Nitekim kelime-i 
tevhitte (Sâffât 37/35; Muhammed 47/ 19) Allah’tan başka tüm 
sahte ilâhlar reddedilir; O’ndan başka ibadet edilmeye ve boyun 
eğilmeye layık bir varlık olmadığı tasdîk ve ikrar edilir. Bu itibarla 
Allah’ı gökte ilâh tanıma noktasında çok sorun yaşamayan (Bk. 
Yûnus 10/ 31; el-Ankebût 29/61-63; Lokmân 31/25), buna karşın 
yeryüzünde sahte ilâhlar edinerek Allah’ın kudret alanını sınırlandı-
ran müşriklerin içine düştükleri çelişkiyi Kur’an “O gökte de ilâhtır, 
yerde de ilâhtır.” (ez-Zuhruf 43/84) diyerek mûciz bir şekilde ifade 
etmektedir. Bu bakımdan Kur’an’da tüm Peygamberlerin, kavimle-
rini Allah’a ibadet etmeye ve hiçbir şeyi O’na şirk koşmamaya davet 
ettikleri görülmektedir. “Senden önce hiçbir resûl göndermedik ki 
ona: benden başka İlâh yoktur; şu halde bana kulluk edin" diye 
vahyetmiş olmayalım.” (el-Enbiyâ 21/25. Bk. en-Nahl 16/36).  
 
23  Muhammed Hamdi Yazır, Hak Dini Kur’an Dili (İstanbul: Eser Neşriyat, 1971), 
9/114.  
24  Sûfî düşüncede tevhidin bu türü mü’minlerin avamının tevhidi olarak kabul edilir. 
Bunun üstünde mukarrablerin tevhidi olan lâ fâile illallah (Allah’tan başka gerçek fail 
yoktur) ve onun da üstünde sıddîklerin tevhidi olan lâ mevcûde illallah (Allah’tan baş-
ka varlık yoktur) derecesi yer alır. Bk. Ebû Hâmid Gazâlî, İhyâu ulûmîd-dîn, çev. Ah-
med Serdaroğlu (İstanbul: Bedir Yayınları, 1975), 4/451; Mevlânâ, Fîhi Mâfih, çev. 
Meliha Ülker Tarıkahya (İstanbul: Maarif Basımevi, 1958), 91, 243. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
64| db 
Allah’a kulluğa davet, şirki terk edip tevhidi kabul etmeye yö-
nelik bir çağrıdır. Çünkü Kur’an’da “Allah’a kulluk edin” emrinden 
sonra daima doğrudan insanın şirke düşmemesi talep edilmektedir. 
(en-Nisâ 4/36; Yûsuf 12/40; el-İsrâ 17/23; el-Kehf 18/110; Tâ-Hâ 
20/14; Yâsin 36/60; ez-Zümer 39/64-66; el-Kâfirûn 109/1-6). Bu 
itibarla ü‘büdû (ibadet edin) emri Allah’ı birleyin anlamına gelmek-
tedir.25 Kur’an’da cinlerin ve insanların, bilinen ve bilinmeyen tüm 
varlıkların yaratılış gayesinin Allah’a ibadet olarak beyan edilmesi 
(ez-Zâriyât, 51/56), gerçekte tevhide davetten başka bir şey değil-
dir. 
Müşriklerin Allah’ı gökte ilah bilirken yerde birtakım varlıkları 
O’na ortak koşmaları, imanlarında güven boyutunun eksik olması-
nın sonucudur. Esasen tevhit, mutlak anlamda bir güvenin sadece 
Allah’ın hakkı olduğu şuuruna sahip olmaktır. Bu şuurdan yoksun 
olduklarından Allah’a güven konusunda sorun yaşayan müşrikler, 
korkularından emin olabilmek ve dünyada güvenli bir hayat yaşa-
yabilmek için yaratılmış birtakım varlıkları aracı edinmişler, kavuş-
tukları nimetleri Allah’a değil de bu aracılara nispet etmişlerdir.  
Nimet kimden bilinirse işin tabiatı gereği şükür de ona yapılır. 
Müşrik kimse Allah’ın hakkı olan şükrü aracı varlıklara yönelttiği 
için gerçekte onları ilah edinmiş olur. Bu itibarla şükrün Kur’an’da 
tevhit ve şirk kavramlarıyla çok yakın bir anlam ilişkisine sahip 
olduğu görülmektedir. 
1.2. Şükr 
Şükr, sözlükte, ihsanın kadir ve kıymetini bilip bunu yaymak ve 
açığa vurmak, nimet vereni de medih ve sena etmektir. Mukabili 
küfrândır. Bazı dilcilere göre açmak, göstermek anlamına gelen keşr 
kelimesinden dönüştürülerek elde edilen şükr, keşf anlamına gelir. 
Bu anlam itibariyle şükür üç şekilde olur. Birincisi kalple olur ki 
nimeti ve nimet vereni bilmek demektir. İkincisi dil ile olur ki nimet 
vereni övmek ve senâ etmek demektir. Üçüncüsü ise diğer azalarla 
olur ki güç nispetinde başkalarına bu iyiliklerden ikramda bulun-
madır.26  
Kur’an’da türevleriyle birlikte 75 yerde geçen şükr terimi nime-
te teşekkür anlamının yanında esasen iman ve tevhit manasında 
 
25  Mukâtil b. Süleyman, Kur’an Terimleri Sözlüğü, 381-382. 
26  Asım Efendi, Kamûsu’l-muhît Tercümesi, 2/2071; İsfahânî, el-Müfredât, 268.  

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 65 
kullanılır.27 Yukarıda ifade edildiği üzere kalple ve dille yapılan 
şükür, rubûbiyet ve ulûhiyette Allah’ı birlemek demektir. Buna göre 
en iyi teşekkür, Allah’ın rubûbiyet ve ulûhiyetini bilip kabul etmek 
ve bu hususta O’nu dille sena etmektir.  
Kur’an’da şükr ve küfr zıt terimler olarak kullanılmaktadır. (el-
Bakara 2/152; en-Neml 27/40; Lokman 31/12; el-İnsân 76/3). 
Şükr terimiyle iman, tevhit ve nimeti verene teşekkür murad edilir-
ken; küfr terimiyle de inkâr, şirk ve küfrân-ı ni’met kastedilmekte-
dir. Bu çerçevede Kur’an’da müşrikler şükürsüz olmakla nitelenir. 
(Yusuf 12/38). Buna karşın şükredenler (şâkirîn) olarak nitelenen-
lerin, tevhit üzere sabit kalıp şirke düşmeyenler olduğu anlaşılmak-
tadır. (Âl-i İmrân 3/144). Yine Kur’an zor durumda kalan müşrikle-
rin şayet bu durumdan kurtarırsa Allah’a şükredenlerden (şâkirîn) 
olup sadece O’na kulluk edeceklerine dair söz verdiklerinden bah-
setmektedir. (el-En’âm 6/63; Ayrıca bk. Yûnus 10/22) “…Allah’a 
kulluk et ve şükredenlerden ol…” (ez-Zümer 39/64-67. Krş. Âl-i 
İmrân 3/145; el-En’âm, 6/53; İbrahim,14/7) şeklindeki ilahi beya-
na dikkat edildiğinde, tevhitle/imanla şükrün, şirkle/inkârla şükür-
süzlüğün aynı anlamda kullanıldığı görülmektedir.  
Müşrik, kavuştuğu nimeti putlardan bildiği için tüm şükranını 
da onlara sunmaktadır. Zira müşrik, bütün ümitlerin ve korkuların 
kaynağında putların olduğunu zannetmekte, dolayısıyla onlara tam 
bir güven ve sevgiyle bağlanmaktadır. Kur’an ise bunu şirk olarak 
isimlendirmektedir. Hâlbuki gökte yegâne ilah olarak Allah’ı kabul 
ve tasdik etmek, yerde de mutlak güven ve sevginin O’na has kılın-
masını gerektirmektedir.  
Allah’a tam güven, tam teslimiyetle mümkün olduğu gibi bu-
nun tersi de doğrudur. Böyle bir teslimiyet (islâm) gerçekleşmedik-
çe şirkten kurtulmak da mümkün değildir. Buna göre Allah’a güven 
ve teslimiyet noksanlığının, tevhidi bozan durumlardan birisi oldu-
ğu kesin olarak söylenebilir.  
1.3. İslâm 
İslâm lügatte sulh, teslimiyet, inkiyâd, itaat, selamete girmek, 
selâmete çıkarmak, karşılıklı güven ve barış sağlamak, ihlâs ve sami-
 
27  Mukâtil b. Süleyman, Kur’an Terimleri Sözlüğü, 171-172. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
66| db 
miyet anlamlarında silm ve selamet 28 mastarından türetilmiş bir 
kelimedir. İslam ve iman terimlerinin güven temel anlamı üzerinde 
birleştiği görülmektedir. Buna göre mü’min güvende olan ve güven 
veren; Müslüman da Allah’a teslimiyetiyle en sağlam kulpa tutunan 
ve güven iklimine giren kimse olarak tarif edilebilir.  
Mukatil b. Süleyman İslâm’ın Kur’an’da iki temel kullanımından 
söz etmektedir.29 Bunlar ihlâs ve ikrardır. İhlâs, inancı şirkten arın-
dırıp dini/kulluğu sadece Allah’a has kılmak (el-A’râf 7/29; Yûnus 
10/22; el-Ankebut 29/65 vb.) anlamındadır. Bu itibarla ihlâs tev-
hittir. Kur’an ihlas sahibi bir muvahhit olarak Hz. İbrahim’i örnek 
göstermektedir. Millet-i İbrahim bütün özünü Allah’a teslim etmek 
demektir. (el-Bakara 2/130-132; Âl-i İmrân 3/68; en-Nisâ 4/125; 
el-En’âm 6/79 vb.). İslam’ın diğer anlamı da ikrardır. Özellikle 
imanla beraber zikredildiği yerlerde İslâm, dille teslimiyet ikrarını 
ifade eder. (Bk. el-Hucurât 49/14). Bu bağlamda Mukatil’in, İslâm 
kelimesini biri mutlak diğeri bağımlı olmak üzere iki açıdan tanım-
lamasını önemli bulduğumuzu ifade etmek isteriz.30 
İslâm, evrendeki bütün varlıkların uyduğu, teslim olduğu ve in-
sanın da uyması istenen dünya görüşü ve hayat nizamıdır. (Âl-i 
İmrân 3/83). İslâm dini tüm peygamberlerin ortaklaşa tebliğ ettik-
leri tevhit çağrısından ibarettir. (el-Bakara 2/128, 131-133, 135-
136; Âl-i İmrân 3/20, 67 vd.). Allah katında makbul tek din yalnız-
ca İslâm'dır. (Âl-i İmrân 3/19). Bu dine inananları Allah “Müslü-
manlar” olarak isimlendirmiştir. (el-Hac 22/78). Meşhur Cibrîl ha-
disindeki tarif dikkate alındığında İslâm’ın hem imanı hem ikrarı 
hem de amelleri kapsadığı görülmektedir. Diğer bir ifadeyle İslâm, 
tevhidin kalpte tasdîki ve dilde ikrarı olduğu gibi, aynı şekilde iba-
detin de sadece Allah için yapılmasını, dinin O’na has kılınmasını 
ifade eder. Bu itibarla İslâm’ın temel ilkesi, lâ ilâhe illallah cümle-
 
28  Asım Efendi, Kamûsu’l-muhît Tercümesi, 6/5041-5044; Mehmet Okuyan, Çok Anlamlı-
lık Bağlamında Kur’an Sözlüğü (İstanbul: Düşün Yayıncılık, 2015), 436-440 
29  Mukâtil b. Süleyman, Kur’an Terimleri Sözlüğü, 170-171. 
30  Bu yönteme dikkat edilmediğinde birçok kelâmî tartışmanın ortaya çıktığını görüyo-
ruz. Çok daha sonra İbn Teymiyye’nin de aynı yönteme dikkat çektiği ehlinin malu-
mudur. Ona göre de Kur’an ve Hadîs okumalarında, genel bir kaide olarak, bir keli-
menin mutlak kullanımı ile bağımlı kullanımı arasında ayrım gözetilmelidir. Izutsu, 
“esnek ve dinamik bir tavır” olarak nitelediği böyle bir yöntemi, şayet İslâm ilahiyatçı-
ları iman ve İslâm problemi karşısında benimsemiş olsalardı, ilk asırlarda bu mesele-
nin çok büyük bir problem teşkil etmeyebileceğini düşünmektedir. Bk. Toshihiko Izut-
su, İslâm Düşüncesinde İman Kavramı, çev. Selahattin Ayaz (İstanbul: Pınar Yay., 
2012), 78-79. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 67 
sinde ifadesini bulan tevhittir. Öyleyse İslâm rubûbiyeti, ulûhiyeti, 
saltanat ve hâkimiyeti sadece Allah’a tahsis etmeyi ifade etmekte-
dir. İşte Allah’a tam teslimiyet gösteremeyen müşriklerin, özellikle 
ulûhiyet, saltanat ve hâkimiyeti Allah’a has kılma konusunda şirke 
düştükleri görülmektedir. 
Allah’a tam güven ve teslimiyet, sadece O’ndan haşyet duyma-
yı, kulluk ve itaati sadece O’na yapmayı da gerektirmektedir. Dola-
yısıyla iman ve İslam kavramlarının, ittikâ/takvâ kavramıyla çok 
yakın bir anlam ilişkisine sahip olduğu söylenebilir. 
1.4. İttikâ/Takvâ 
Lügatte “bir nesneyi sakınmak, hıfzetmek ve korumak” anla-
mında v-k-y kökünden türetilmiş bir kelime olan ittikâ, bir nesne-
den sakınmak yani vikâyeye girmek demektir.31 Lügat açısından, 
ittikâ ve vikâyenin ismi olan takvâ da, kendini iyi sakınıp korumak, 
kuvvetli bir himayeye girerek korunmak anlamında kullanılır.32 
Şer‘î anlamı itibariyle insanın kendisini Allah'ın korumasına, hima-
yesine alarak, ahirette zarar ve eleme sebep olacak şeylerden dün-
yada kendisini muhafaza etmesi yani günahlardan kaçınıp, hayır 
olan işlere sarılması şeklinde tanımlanmıştır.33  
Mukatil b. Süleyman bu terimin Kur’an’da beş anlamda kulla-
nıldığını ifade eder ve bunları haşyet duymak (en-Nisa 4/1; el-Hac 
22/1; eş-Şuarâ 42/106, 124, 142, 161, 177 vd.), ibadet etmek (en-
Nahl, 16/2, 52; el-Mü’minûn 23/23, 52, ), itaat etmek/isyan etme-
mek (el-Bakara 2/189), tevhit (el-Bakara 2/ 212; en-Nisa 4/131; er-
Ra’d 13/35; el-Hucurât 49/3) ve ihlâs (el-Hac 22/32) olarak sa-
yar.34 Kimilerince bu beş anlam üç mertebede tefsir edilmiştir.35 
Birincisi, Allah'a şirk koşmaksızın iman etmek (Fetih 48/26); ikinci-
si, büyük günahları işlemekten sakınmak ve farzları eda etmek (el-
A’râf 7/96); üçüncüsü ise, kalbini Allah'tan başka meşgul edecek her 
 
31  Asım Efendi, Kamûsu’l-muhît Tercümesi, 6/6038. 
32  Ebu’-l Hüseyn Ahmed İbnu’l-Fâris, Mu’cemu mekâyîsi’l-lüga (Kahire: Dâru İhyâi’l-
Kütübi’l-Arabiyye, 1266), 6/131. 
33  Yazır, Hak Dini, 1/169. 
34  Mukâtil b. Süleyman, Kur’an Terimleri Sözlüğü, 211-213; Râzî, Mefâtîh, 2/23; Hüseyn 
b. Muhammed ed-Dâmeğânî, Kâmûsu’l-Kur’an (Beyrut: Dâru’l-İlm li’l-Melâyîn, 1983), 
494; Mehmet Soysaldı, “Kur’an Semantiği Açısından Takva”, Fırat Üniversitesi İlahiyat 
Fakültesi Dergisi 1 (1996), 36-40 Okuyan, Kur’an Sözlüğü, 882. 
35  Yazır, Hak Dini, 1/169; Mehmet Yaşar Soyalan, Elmalılı Tefsirinde Kur’ani Terimler ve 
Deyimler (İstanbul: Ağaç Yayınları, 2003), 180-181. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
68| db 
şeyden arındırmak ve bütün varlığı ile Allah'a yönelmektir. (Bkz. Âl-
i İmran 3/102; Teğâbün 64/16). Her üç anlam da rubûbiyeti ve 
ulûhiyeti Allah’a has kılmayı ifade etmektedir. Bu bağlamda 
Kur’an’ın, mü’mini “Allah’ın huzurunda huşuyla titreyen kişi” yani 
müttaki olarak tarif etmesi çok anlamlı durmaktadır. (Bk. el-Bakara 
2/212; er-Ra’d 13/35). 
İttikâ korkunun ve ümidin kaynağı olarak kabul edilen varlığa 
karşı takınılan tutumun niteliğidir. Buna göre kişinin takvası kime 
ise ilahı da odur. Bütün fayda ve zararın yegâne kaynağının Allah 
olduğuna inandığı için mü’minin takvası da bütünüyle O’nadır. 
Müşriğin takvası ise putlaradır. Zira onun Allah’a inancı olsa da 
güveni yoktur. Bu yüzden Allah dışındaki birtakım varlıklara güve-
nir; onların zararından korunabilmek için yine onlara sığınır.  
Bu kısa semantik analiz bize gösterdi ki, imanın makbul ola-
bilmesi için kişinin Allah’a her işinde tam güvenmesi gerekmekte-
dir. Gerçekte bütün peygamberler ve ilahi kitaplar bu güveni tesis 
etmek için gelmişlerdir. Bu itibarla tevhit çağrısı, “sadece Allah’a 
güvenin; O’nun dışındaki hiçbir varlık mutlak güven kaynağı ola-
maz” demektir. Bu davete kul icabet ettiğinde, hak eden makama 
şükredilmiş olur. Çünkü şükür kişiyi dünyevi ve uhrevi tüm tehlike-
lerden koruyup onu nimete kavuşturana yapılır. Şükrün zirvesi ise 
imandır. Allah’a iman, ancak O’na tam teslimiyet göstermekle 
mümkündür. Yani teslimiyet, Allah’a duyulan güvenin neticesidir. 
Tüm iyilikleri elinde bulunduran Allah’a iman eden kimse, bütün 
korkularından emin olur. Diğer bir ifadeyle takvası Allah’a olanın, 
Allah dışındaki varlıklardan korkması söz konusu olamaz. Dolayı-
sıyla tevhit ve ihlâs ancak muttaki kulların amelidir. İttikâsı eksik 
olanların ise şirke/küfre düşmesi gayet tabidir.  
İmanı ve tevhidi özünde “tek olan Allah’a güvenle bağlanıp 
tasdik etmek” olarak tanımladıktan sonra, zıddı olan küfür ve şirki 
ise Allah’a güvensizlik ya da eksik güven temelinde değerlendirmek 
mümkün hale gelmektedir.  
2. Küfür 
Küfr, Kur’an’da olumsuzlanan tüm dini-ahlaki değerler için kul-
lanılan en kapsamlı terimdir. Şirk ise küfrün en tipik tezahürlerin-
den birisidir. Kur’an, indiği ortamda, “Ey Kâfirler!” diye hitap ettiği 
tüm yerlerde müşrikleri kastetmektedir. Buna göre kâfir için kulla-

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 69 
nılan tüm olumsuz nitelemelerin aynı zamanda müşrikler için de 
kullanıldığı görülmektedir.  
Küfür, k-f-r fiil kökünden mastar olup, sözlükte “bir şeyi ört-
mek” demektir. Bu anlamıyla tohumu toprağa eken ve böylece onu 
örtüp gizleyen çiftçiye kâfir denildiği gibi, kılıcı örttüğü için kınına, 
karanlığı örttüğü için geceye, yıldızları örttüğü için buluta da kâfir 
denir. Şer’î anlamıyla küfr imanın zıddı olarak Allah hakkında ceha-
let ve O’nu yalanlamak demektir.36 Allah'ın birliğini, delillerini, 
ayetlerini, nimetlerini görmezlikten, bilmezlikten gelip hakikatin 
üstünü örttüğü için kâfir de bu isimle nitelenmiştir. Bu itibarla kü-
für kelimesi Kur’an’da, esas olarak, imanın zıddı olarak inançsızlık 
ve şükrün zıddı olarak kadirbilmezlik şeklinde iki farklı anlamda 
kullanılmaktadır.37  
Mukatil b. Süleyman küfür kelimesinin dört anlamda tefsir edi-
lebileceğini ifade etmektedir.38 Birincisi tevhidi inkâr etmek demek-
tir. Bu bağlamda inkâr ile şirk, kâfir ile müşrik eşitlenmiştir. (bk. Âl-
i İmrân 3/151; en-Nisa 4/51; el-En’âm 6/1, 20, 106; er-Ra’d 13/33; 
en-Nahl 16/27; el-Hac 22/17; el-Mü’min 40/42, 74, 84-85). İkinci-
si, hücceti/delili inkâr etmek ve ilâhi vahyi yalanlamak anlamında-
dır. (bk. El-Bakara 2/89, 146; Âl-i İmrân 3/197; el-En’âm 6/14, 20, 
148; en-Nahl 16/36). Üçüncüsü, küfrân-ı nimet/nankörlük demek-
tir. (bk. el-Bakara 2/152; İbrahim 14/29; en-Nahl 16/112,114; el-
İsra 17/65-66; en-Necm 27/40; Ankebût 29/65-66; Lokmân 31/12; 
eş-Şûrâ 42/48). Dördüncüsü, berî/uzak olmak anlamındadır. (bk. 
İbrahim 14/22; Ankebut 29/25).  
Ebû Hanife’ye göre küfür ile şirk arasında umum-husus mutlak 
ilişkisi vardır: Buna göre her şirk küfür iken her küfür şirk değildir. 
Bu iki kelimenin, tek bir anlamı olan iki ayrı isimden ibaret olduğu 
görüşünde olan İbn Hazm, Ebû Hanife dışındakilerin şirk ile küfrü 
eşit kabul ettiklerini, dolayısıyla her kâfirin müşrik, her müşrikin de 
kâfir olduğunu söylediklerini ifade etmektedir.39  
 
36  Ebû Bekr el-Bâkillânî, Kitâbu’t-temhîd (Beyrut: el-Mektebetü’ş-Şerkiyye, 1957), 348. 
37  İsmail b. Hammad el-Cevheri, es-Sıhâh tâcu’l-lüga ve sıhâhu’l-arabiyye, thk. Ahmed 
Abdulgafur Attar (Beyrut, 1979), 2/807-808. 
38  Mukatil b. Süleyman, Kur’an Terimleri Sözlüğü, 116-118. Ed-Dâmeğânî de küfür 
kelimesine; inkâr, cühûd, küfrân-ı ni’met ve berâet şeklinde dört anlam vermiştir. 
Dâmeğânî, Kâmûsu’l-Kur’an, 405. 
39  Ebû Muhammed Ali b. Ahmed İbn Hazm, Kitâbu’l-fasl fi’l-milel ve’l-ehvâi ve’n-nihal, 
(Mısır: el-Matbaatu’l-Edebiyye, 1320), 3/222.  

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
70| db 
Kur’an’da “Allah üçün üçüncüsüdür” diyen Hıristiyanların ve 
“Üzeyir Allah’ın oğludur” diyen Yahudilerin kâfir olarak nitelen-
mekle birlikte müşrik olarak vasfedilmemesi, bu iki terim arasında 
bir ayrım yapmayı gerektirir mi? Ulemanın çoğunluğuna göre 
Kur’an’da müşrik lafzının lügavî değil de şer’î kullanımı, Ehl-i Kitâbı 
da içine almaktadır. Cübbâî, Kâdî Abdülcebbâr ve Fahreddin er-
Râzî, namaz ve zekât kelimeleri gibi müşrik kelimesinin de şer’î 
isimlerden olduğunu kabul etmişlerdir. Onlara göre kâfir lafzı; her-
hangi bir Tanrıya inanmayanı veya Tanrının varlığından şüphe 
edeni ya da Tanrının şerîkinin varlığından şüphe edeni içine aldığı 
gibi, Peygamber haber verdiğinde yeniden dirilişi, kıyameti inkâr 
edeni ve putlara tapanları da kapsamaktadır. Buna göre bu kelime-
lerin lügavi değil şer’î isimler olduğu ve dolayısıyla her kâfirin müş-
rik ismine dâhil olduğu anlaşılmaktadır.40 Hamdi Yazır da zahirde 
olmasa bile hakikatte tevhidin ve İslâm’ın münkiri oldukları için 
Ehl-i Kitabın müşrik olduğunu kanaatindedir.41 Esasen Kur’an’da 
türevleriyle birlikte 550 yerde geçen küfür kelimesi hem inançsızlık 
hem de nimete karşı nankörlük anlamıyla kâfir-müşriklerin duru-
munu gözler önüne sermektedir. (Bk. el-Bakara 2/152; el-Mâide 
6/72-73; Yunus 10/68-70; er-Ra’d, 13/14; İbrahim 14/39; en-Nahl 
16/112; el-İsrâ 17/66-67; en-Neml 27/40; el-Ankebût 29/65-66; 
eş-Şûrâ 42/48; el-Kâfirûn 109/1-6vb.). 
Küfür ve şirk terimlerinin tam anlaşılabilmesi için bunların zıd-
dı olan iman kavramının, tasdîk boyutuyla beraber güven boyutu-
nun dikkatten uzak tutulmaması gerekir. Çünkü imanın zıddı ola-
rak inkâr/nankörlük, ancak Allah’a güvenin kaybedildiği ya da Al-
lah’la beraber başka varlıklara da Allah’a güvenir gibi güvenildiği 
durumlarda ortaya çıkmaktadır.  
Kur’an arazi/mülk, servet, evlatlar gibi yaratılmış varlıklara du-
yulan itimadı küfür ve şirk olarak tanımlamakta ve böyle bir şirke 
düşmüş olanların ibretlik sonlarını Mekkeli müşriklere anlatmakta-
dır. Burada özellikle bahçe sahiplerinin kıssalarından ve Karun’dan 
kısaca söz edilebilir. Kehf Suresinde hikâye edildiğine göre (el-Kehf 
18/32-44) Allah iki kişiden birisine iki üzüm bağı ve çeşitli nimetler 
bahşetmiş, ancak bu kimse malının, mülkünün, nüfuz ve itibarının 
daha çok olduğunu söyleyerek komşusuna karşı böbürlenmeye baş-
 
40  Fahruddin er-Râzî, Mefâtîhu’l-ğayb (Beyrut: Dâru’l-Fikr, 1981)  6:59-61; Tahânevî, 
Keşşâf, 1/1022. 
41  Yazır, Hak Dini, 2/770. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 71 
lamış. Kıssaya göre zenginliğin kendisini şımarttığı bu kimse malı-
nın kesinlikle yok olmayacağını iddia ediyor ve ahireti de inkâr 
ediyordu. Müslüman komşusu ona zenginlik ve itibarına duyduğu 
bu aşırı güvenin şirk olduğunu, sadece Allah’a güvenmesi gerektiği-
ni, çünkü hiçbir şeyin Allah’ın dilemesi dışında olmadığını, var ede-
nin ve yok edenin Allah olduğunu söyleyip, bugün kendisi gibi zayıf 
olanların yarın Allah’ın dilemesiyle güçlü olacağını, buna karşılık 
nice itibarlı kimselerin ve bahçe sahiplerinin de bir anda helak ola-
cağını hatırlatmıştı. Hikâyenin sonunda bahçesi tarumar olan ve her 
şeyini kaybeden bu kişinin derin bir pişmanlık içerisinde “Ah! Keşke 
Rabbime hiç kimseyi ortak koşmasaydım” dediği ve kendisine Al-
lah’tan başka güvendiği hiçbir şeyin ve hiçbir kimsenin ona yardım-
cı olamayacağı ifade edilerek değişmez bir ilahi hakikat olan mü-
min inancı ve ahlakı şöylece beyan edilmektedir: “İşte böyle bir 
durumda koruyup kollamak ve yardım eli uzatmak (velâyet), ibade-
te layık yegâne ilah olan Allah’a mahsustur. En güzel mükâfatı ve-
ren de en güzel akıbeti nasip eden de O’dur.” Bu kıssa hem Hz. 
Peygamberin risaletine bir delil, hem de Allah’ın tevhidine, kudret 
ve saltanatına bir hüccettir.42  
Sahip olduğu mülkün, Allah’tan değil de sahip olduğu bilgiden 
kaynaklandığını iddia eden Karun’un kıssası Kur’an’da ibret olarak 
sunulmaktadır. Halkı ona “servetine güvenip şımarma” dedikleri 
halde o, sahip olduğu servetin Allah’ın inayeti değil de kendi bilgi 
ve çalışmasının neticesi olduğunu ve dolayısıyla, yukarıdaki kıssada 
olduğu gibi, malının asla yok olmayacağını iddia etmişti. Ancak 
helak geldiğinde ne o güvendiği malı mülkü ne de hiçbir kimse 
Allah’a karşı ona yardım edememişti. (el-Kasas 28/76-83). Bu kıssa-
lar, ellerindeki nimeti böbürlenme vesilesi kılıp Hz. Peygamberden 
zayıf müminleri yanlarından kovmasını talep eden müşriklere ders 
olsun diye anlatılmaktadır.43 
Yukarıdaki örneklerde görüldüğü üzere Kur’an Allah’a tam gü-
ven duymama halini küfür ve şirk olarak tanımlamaktadır. Diğer bir 
ifadeyle Allah’a güven konusunda sorun yaşayan bir kimsenin şirke 
düşmesi işin tabiatı gereğidir. Çünkü sadece maddi hedeflerin uğ-
runda bir ömür tüketmek, insanı yaratılmış varlıkların esiri yapar ve 
 
42  Ebû Mansûr el-Mâtürîdî, Te’vîlâtü’l-Kurân, thk. Murat Sülün (İstanbul: Mîzân Yay., 
2007)9/61. 
43  Tâhir b. Âşûr, Tefsîru’t-tahrîr ve’t-tenvîr (Tunus: ed-Dâru’t-Tunusiyye li’n-Neşr, 1984), 
15/328. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
72| db 
tamamen Allah’tan uzaklaştırır. Mümin, tipik özelliği olarak, yarat-
ma ve emri Allah’a ait bilip O’na güvenirken, kâfir-müşrik ise Al-
lah’tan başka şeylere ya da O’nunla birlikte yaratılmış bir kısım 
varlıklara güvenir. Bunu Kur’an’ın bütününde görmek mümkündür. 
İşte Allah’a güvensizlik ve dolayısıyla O’ndan uzaklaşma halini ifade 
eden şirk, “Allah’a yabancılaşma”44 olarak tanımlanabilir.  
Allah’a güven duymama hastalığının sebebi olarak Kur’an is-
tikbâr ve istiğnâ terimlerinden bahseder.  
(i) İstikbâr/Tekebbür (Büyüklenmek): Büyümek, yaşlanmak, 
azamet anlamında k-b-r kökünden türeyen tekebbür ve istikbâr; 
“büyüklenme”, “kendini büyük görme” anlamlarına gelir.45 İnsanları 
küçümseyen ve kendisiyle övünen kâfirin en tipik niteliği46 olarak 
gösterilen istikbâr, Kur’an’da kâfir-müşriğin vasfı olarak iki anlama 
gelir.47 Birincisi kendisine verilen emre karşı tekebbür etmek, bü-
yüklenmek, büyüklük taslamak manasında kullanılır. Bu çerçevede 
istikbâr Kur’an’da İblîsi inkâra düşüren amel olarak gösterilir. Zira 
İblîs Allah’ın Âdem’e secde emrine karşı gelerek büyüklük taslamış, 
Âdem’in balçıktan, kendisinin ise ateşten yaratıldığını ileri sürerek 
üstünlük davasında bulunmuş, bu da onun kâfirlerden olmasına 
sebep olmuştur. (el-Bakara 2/34; es-Sâd 38/73-76). İkincisi ise 
müşrik-kâfirin tevhidi reddedip şirke düşmesi anlamındadır.  
Kur’an birçok yerde müstekbir ile müşrik arasında tam bir eşit-
leme yapmaktadır. (Bk. el-A’râf 7/36, 40; en-Nahl 16/22-23; Sebe’ 
34/32-33; ez-Zümer 39/59, 65). Bu çerçevede Hz. Salih’in kavmi 
Semûd’un müşrik-inkârcıları (el-A’râf 7/75, 76), Hz. Şuayb’ın kavmi 
Medyen’in kâfirleri (el-A’râf 7/88, 90), Hz. Musa’nın getirdiği haki-
kate karşı büyüklenen Firavun ve kavmi (el-A’râf 7/132-133; Yûnus 
10/75; el-Mü’minûn 23/48; el-Mü’min 40/27), Hz. Peygamberin 
getirdiği hakikate teslim olmayan Mekkeli müşrikler (Câsiye 45/31; 
el-Furkân 25/21; el-Müddessir 74/19-25), Hıristiyanlar ve Yahudi-
ler (el-Bakara 2/87) içine düştükleri şirkleri sebebiyle “müstekbir-
ler” ve halleri de “istikbâr/tekebbür” olarak tanımlanmaktadır.  
 
44  Thomas J. O'shaughnessy S. J., “Allah’a Yabancılaşma: Şirk”, çev. Ömer Ka-
ra, Yüzüncü Yıl Üniversitesi İlahiyat Fakültesi Dergisi 2/2 (1995-1998), 372. 
45  Cevheri, es-Sıhâh, 2/801-802. 
46  Toshihiko Izutsu, Kur’an’da Dini ve Ahlaki Kavramlar, çev. Selahattin Ayaz (İstanbul: 
Pınar Yay., 2010), 229. 
47  Mukâtil b. Süleyman, Kur’an Terimleri Sözlüğü, 116-118. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 73 
Kur’an’da şirk, küfür ve istikbâr arasında çok yakın bir anlamsal 
bağ kurulduğu görülmektedir. Esasen hakkı ve haddi olmadığı hal-
de tekebbüre düşen insan, hevâsını ilâh edinerek şirke düşmektedir. 
Mekkeli putperestlerin Hz. Peygamber’in tek ilâha iman davetine 
karşı büyüklenmeleri ve dolayısıyla bayağı arzularını ilâhlaştırmala-
rını konu eden şu ayet çok anlamlıdır: “(Ey Peygamber!) Hevâ ve 
hevesini, boş arzu ve isteklerini kendisine ilâh edinen kimseyi görü-
yorsun değil mi?...”. (el-Furkân 25/43). 
Kur’an’da istikbârın sembol tipleri olarak özellikle Şeytan (el-
Bakara 2/34, el-A’râf 7/11; es-Sâd 38/71-75), Firavun, yardımcıları 
Kârûn ve Hâmân (el-Mü’minun 23/45-48; el-A’râf 7/132-133; 
Yûnus 10/75-93; el-Kasas 28/39-42, 78-84; el-Ankebût 29/39), 
mele’ (ileri gelenler/etkili ve yetkili çevreler) (es-Sâffât 37/35-36; 
el-A’râf 7/74-79, 88-93), İsrailoğulları (el-Bakara 2/87-88), kâfirler, 
müşrikler (el-Mü’min 40/56; Fussılet 41/38; el-Müddessir 74/11-
26) ve münafıklar (el-Münâfikûn 63/5-6) öne çıkarılırken, bunun 
karşısında Allah’a karşı istikbâra düşmeyenlere örnek olarak da 
melekler (en-Nahl 16/49-50) ve gerçek mü’minler (es-Secde 32/15-
19) örnek gösterilir. 
Kur’an’da Allah’a güven konusunda zafiyete düşmenin ikinci 
sebebi de istiğnâ terimiyle ifade edilen aldanma halidir.  
(ii) İstiğnâ: Tam olarak kişinin kendini zengin sayması ve sonuç 
olarak da kendi gücüne sınırsız güven duyması anlamına gelir.48 
Büyüklenme ile yakın anlama gelen bu halin sonucunun ise 
Kur’an’da inkâr ve şirk olduğu ifade edilmektedir. “Gerçek şu ki 
insan fütursuzca azar; ne zaman kendini yeterli görse” (el-Alak 
96/6-7) Bir başka ayette müstağni davranan kimseyle Mekke'nin 
ileri gelen zenginleri ve kabile reisleri kastedilmektedir. (Abese 
80/5-6). Bunlar mal ve adamlarının çokluğu nedeniyle büyüklük 
taslayarak inkârcılıkta devam ediyorlar, Peygamberin kendilerine 
doğru yolu göstermesine ihtiyaçlarının olmadığım söylüyorlardı. 
Leyl Suresinde de müşrik-kâfirin sahip olduğu servet ve zenginlikle 
Allah’a ve insanlara karşı müstağni davrandığı, ancak ne büyük bir 
yanılgı içinde bulunduğunu kıyamet günü anlayacağı ifade edilmek-
tedir. (el-Leyl 92/8).  
 
48  Izutsu, Kur’an’da Dini ve Ahlaki Kavramlar, 241. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
74| db 
Kur’an’da sahip olunan maddi imkânlar sebebiyle Allah’a ve in-
sanlara karşı küstahlaşıp haddini aşmayı, kendini yeterli görerek 
zulmetmeyi ifade eden başka terimlerden de söz edilebilir. Kendini 
beğenmişlik ve aşırı kibri yüzünden haksız ve hukuksuz davranış-
larda bulunmayı ve başkalarının hakkına tecavüz etmeyi ifade eden 
beğâ (eş-Şûrâ 42/27; el-Kasas 28/76-77); refah içinde şımarıp azma 
anlamında batire (el-Kasas 28/58); küçümseyerek yüz çevirme ya 
da büyüklenerek isyan etmek olarak anlaşılan tağâ/tuğyân (el-
Bakara 2/15; el-Maide 5/64; Yûnus 10/11; en-Nâziât 79/37-41; eş-
Şems 91/11-12) ve büyüklük taslayarak, kendi kendine yeterliliğini 
tahakküm biçiminde ortaya koymak demek olan cebbâr (el-Mü’min 
40/35) kelimeleri bu çerçevede dile getirilebilir. Bütün bu kelime-
lerde Allah’a karşı kişinin kendi nefsine, servetine, itibarına, kabile-
sine, çokluğuna vb. güvendiği görülmektedir. İnsanın Allah’tan baş-
ka bir varlığa tam güvenini ifade eden bu ve benzeri terimler, küfür 
ve şirkle çok yakın bir anlam ilişkisi içinde sunulmaktadır.  
Buraya kadar yaptığımız açıklamalarla şirkin ne olmadığını or-
taya koymaya çalıştık. Şimdi de doğrudan ne olduğuna dair yapa-
cağımız izahlarla şirkin tam tanımını ve muhtevasını açıklığa kavuş-
turmayı ümit ediyoruz. 
2.1. Şirk 
2.1.1. Şirkin Tanımı ve Muhtevası  
Şirk lügatte “ortaklık”, “ortak olmak”, “pay, hisse” anlamında 
masdar kelimedir. Şerîk ve müşârik; “ortak olan”, eşrâk ve şürekâ 
ise hem şirk hem de şerîk kelimelerinin çoğulu olarak “ortak; pay, 
hisse sahibi, hissedar; müttefik” anlamında kullanılır. Buna göre 
mesela şirket ortaklarından her biri ve eşlerden biri diğerinin 
şerîkidir.49 İşrâk ise küfür anlamında tek olan Allah’a şerîk kabul 
etmek demektir.50 Buna göre şirk tevhidin, işrâk ise imanın zıddıdır.  
Dini anlamda şirk, mutlak inkâr demektir. “Filan Allah’a şirk 
koştu” dendiğinde en genel anlamıyla inkâr kastedilir.51 Dolayısıyla 
her kim yaratılmış varlıklardan birisini Allah’a denk tutarsa o kâfir-
müşriktir. Bu itibarla genel anlamıyla şirk; “Allah’ın zatında, sıfatla-
 
49  İbn Manzur, Lisânu’l-arab, 4/2248 
50  Asım Efendi, Kâmûsu’l-muhît Tercümesi, 5/4255 
51  Cevheri, Sıhâh, 4/1593-1594 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 75 
rında, fiillerinde veya O’na ibadet edilmesinde ortağı, dengi yahut 
benzerinin bulunduğuna inanmak demektir.”52  
Şirk, Grekçe polus (çok) ve theos (Tanrı) kelimelerinden oluşan 
politeizm kavramıyla ifade edilebilir. Modern dönem evrimci din 
anlayışına göre insanlık en başta animistik dini inançlara sahipken 
oradan politeizme ve daha sonra monoteizme ulaşabilmiştir. Ancak 
Kur’an’da insanlığın başlangıçta tevhide iman ettiği, sonradan şirkin 
ve inançta çeşitli sapkınlıkların ortaya çıktığı ifade edilmektedir: 
“İnsanlar aslında tek ümmet idi. (Başlangıçta hepsi tevhit inancına 
sahip iken sonra) aralarında ihtilaf çıktı.” (Yûnus 10/19. Krş. el-
Bakara 2/213). Bazı araştırmacılar da, semavî dinlerin öğretileri 
yanında Afrika, Avustralya ve Amerika’daki kabilelerde gökle ilgisi 
olan, değişmeyen, görülemeyen ve ahlâkî talepleri bulunan bir Tan-
rı inancının varlığından hareketle başlangıçta insanlığın dinî haya-
tının monoteist bir nitelik taşıdığı yolundaki tezi daha tutarlı bul-
muşlardır.53 Hangi tez kabul edilirse edilsin kesin olan bir şey vardır 
ki, o da, şirkin ilkel ve gelişmemiş zihinlerin inancı, tevhidin ise 
tekâmül etmiş ve olgun akılların imanı olduğudur.54  
İslam’ın tevhit akidesi ister çok tanrıcılığı kabul etmekle ortaya 
çıkan şirk olsun isterse Allah’la insan arasında aracılar kabul etmeye 
dayalı şirk olsun tüm şirk çeşitlerini reddetmektedir. Buna göre iki 
veya daha fazla ilâh tanımak, yaratmasında Allah’a şerîk kabul et-
mek, kendisine ibadet edilecek başka ma‘bûdlar edinmek, kısaca 
yaratmasında ve kullukta Allah’a ortaklar koşmak, şirkin esas anla-
mıdır. İsfahânî bunu büyük şirk dolayısıyla en büyük küfr olarak 
tanımlamaktadır. Bazı durumlarda Allah’tan başkasının hatır ve 
hoşnutluğunu gözetmeyi de küçük şirk olarak tarif eder ki bu da 
riyâ ve nifaktan ibarettir. “…Onların çoğu, ancak ortak koşarak 
Allah'a iman ederler” (Yusuf, 12/106) ayetinde şirkin bu anlamda 
kullanıldığını belirtir.55 Başkasının adını Allah’ın adına denk tutma 
anlamı olduğu için Allah’tan gayrısı adına yemin etmek ve bir fay-
danın elde edilmesi, bir zararın defedilmesinde yaratılmış bir varlı-
 
52  Sinanoğlu, “Şirk”, 193; Ahmet Saim Kılavuz, İman ve Küfür Sınırı (İstanbul: Marifet 
Yayınları, 1990), 75. 
53  Bkz. Sinanoğlu, “Şirk”, Türkiye Diyanet Vakfı İslâm Ansiklopedisi (İstanbul: Türkiye 
Diyanet Vakfı Yay., 2010) 39/193-194.  
54  Krş. Şaban Ali Düzgün, “Kur’an’ın Tevhid Felsefesi”, Kelam Araştırmaları Dergisi 3/1 
(2005), 6-7 
55  İsfahânî, el-Müfredât, 263.  

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
76| db 
ğın tesirini kabul ederek onu Allah’a denk sayma anlamı içerdiği 
için de uğursuzluk inancı şirk sayılmıştır.56  
Şah Veliyyullah ed-Dihlevi (öl. 1176/1762) insanların şirk olan 
davranışlarını şöyle sıralamaktadır: Allah’tan başkasına secde et-
mek, ihtiyaçları Allah’tan başkasına arz etmek, din adamlarını rab 
edinmek, putlara ve yıldızlara kurban kesmek, Allah’tan başka var-
lıklar adına yemin etmek, Allah’tan başkası adına haccetmek, ço-
cuklara Allah’tan başka bir mevcuda nispetle “şunun kulu” diye isim 
vermek ve benzeri davranışlardır.57 İzmirli İsmail Hakkı ise şirk 
olarak nitelenebilecek inanç biçimlerini beş kısma ayırmıştır. (i) İki 
bağımsız tanrı kabul etmek, (ii) bazı varlıkları tanrıya ortak tanıma, 
(iii) Allah’a yakınlaşmak için birtakım varlıkları şefaatçi kabul et-
mek, (iv) hakikati araştırmayı terk edip ataların şirkini taklit etmek, 
(v) sebeplerin etkisinin Allah’ın yaratmasıyla değil de nesne ve 
olayların doğalarının gereği olduğuna inanmak.58 Müslüman ke-
lamcılar bu bağlamda meselenin daha iyi anlaşılabilmesi için şirki 
farklı kısımlara taksim ederek ele almışlardır. 
2.1.2. Şirkin Kısımları 
İslâm literatüründe şirkin birbirinden farklı taksimlerinden söz 
edilebilir ancak biz meseleyi uzatmamak için konunun detayını 
ilgili kaynaklara havale ederek en yaygın kabuller üzerinden bir 
izah yapmaya çalışacağız. 
Şirkin dört kısmından söz edilebilir. Bunlar (i) ulûhiyette şirk, 
(ii) Allah’ın varlığında şirk, (iii) tedbir ve yönetmede şirk ve (iv) 
ibadette şirktir.59 Bu itibarla şirk dört vecih üzere olabilir. Bunlar 
sayıda, mertebede (derece, denklik), nispette (eş ve çocuk nispet 
etme) ve yaratmadadır.60 Bu farklı mertebeleri içerecek şekilde, 
Allah’ın rubûbiyetinde yani zat-sıfat-fiillerinde şirk ve ulûhiyetinde 
yani ibadette şirk olmak üzere ikili bir taksim de yapılmıştır.61 Buna 
göre tevhit; tüm varlığın yaratıcısının Allah olduğuna inanmakla 
 
56  İbn Manzur, Lisân, 4:2249 
57  Şâh Veliyyullah ed-Dihlevi, İslâm Düşünce Rehberi, çev. Mehmet Erdoğan (İstanbul: 
Yeni Şafak, 2003), 1:233-236. 
58  İzmirli İsmail Hakkı, Yeni İlmi Kelam, sad. Sabri Hizmetli (Ankara: Ankara Okulu 
Yayınları, 2013), 355-356. 
59  Tahânevî, Keşşâf, 1/1020-1021. 
60  Tahânevî, Keşşâf, 1/1023. 
61  Nadim Macit, Kur’an ve Hadîse Göre Şirk ve Müşrik Toplum (Konya: Ribat, 1992), 38-
39. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 77 
birlikte, ulûhiyet niteliklerini yalnız Allah’a hasredip bu hususta onu 
şerîkten tenzih etmek, ibadetleri yalnız O’na tahsis etmekten ibaret-
tir.62 Bazı kaynaklarda gizli şirk olarak riya farklı bir şirk türü olarak 
kabul edilse de63 esasen bu da ibadette şirke dâhil edilebilir. 
Şirkin farklı türlerine nispetle âlimler batıl mezhepleri beşe 
ayırmışlardır. Birincisi Dehriyye’dir. Bunlara göre âlemin bir yaratı-
cısı yoktur; varlık ve suretler tesadüfen oluşmuştur. İkincisi bir kı-
sım felâsifedir. Bunlar bir yaratıcının varlığını kabul ederler fakat 
sıfatlarını nefyederler. Yani onlara göre âlemdeki tesir Allah’a değil 
aracı sebeplere aittir. Hint felsefesindeki avatar inancı bunun örne-
ğidir. Üçüncüsü Seneviler/düalistlerdir. Bunlara göre hayır ve şerri 
barındıran bu âlem için tek bir ilâhın varlığı yetersizdir. Bu bakım-
dan hayır için bir ilâh, şerr için de başka bir ilâh gerekir. Onlar ha-
yır Tanrısını Yezdan, şerr tanrısını da Ehrimen olarak isimlendirmiş-
lerdir. Dördüncüsü putperestlerdir. Onlara göre putlara tapınmak, 
dini ve dünyevi tüm ihtiyaçlarını gidermenin sebebidir. Üzeyir Al-
lah’ın oğludur diyen Yahudiler ile Mesih Allah’ın oğludur diyen 
Hristiyanlar da bu gruba dâhil edilebilir. Beşincisi Mecusilerdir. 
Bunlara göre, düalist inançları gereği, Ehrimen (İblis), varlığa tesir 
etme konusunda ilâhi bir kudrete sahiptir. Allah’ın ve Şeytan’ın 
orduları arasında sürekli bir mücadele vardır. Bazen hayır âleminde 
Allah’ın hükmü galip gelir; bazen de kötülük âleminde ortaya çıkan 
İblîsin ordusu mücadeleyi kazanır.64 İslâm âlimleri tevhit inancına 
aykırı tüm bu farklı şirk inançlarını, içlerinde barındırdıkları çelişki-
leri ortaya koyarak reddetmişlerdir.65 Hatta kendi içlerinde bile 
tevhide aykırı gördükleri hususlarda çok ciddi tartışmalara girişmiş-
lerdir. Burada sadece, tevhidin bir gereği olarak tenzihi66 temel 
yöntem olarak benimseyen Mu’tezile ve Ehl-i Sünnet kelamcıları 
arasındaki sıfatlar tartışmasını hatırlamak bile yeterlidir. Tevhidi 
 
62  Rızauddîn b. Fahruddîn, “Tevhit”, sad. Ömer Aydın, Kur’an Mesajı: İlmi Araştırmalar 
Dergisi 1/10,11,12 (İstanbul, 1998), 190, 190-194. 
63  Mukâtil b. Süleyman, Kur’an Terimleri Sözlüğü, 118-121. 
64  Tahânevî, Keşşâf, 1/1023-1024. 
65  Bkz. Ebû Mansûr el-Mâtürîdî, Kitâbu’t-Tevhîd, thk. Bekir Topaloğlu, Muhammed Aruçi 
(Beyrut: Daru’s-Sadır, 2010), 239-268; Kâdî Abdülcebbâr, el-Muğnî fî ebvâbi’t-tevhit 
ve’l-adl, thk. Mahmûd Muhammed Kâsım (Mısır: Dâru’l-Kütübi’l-Mısriyye, 1957), 5/9-
259; Sa‘duddîn et-Teftâzânî, Şerhu’l-makâsıd, thk. Abdurrahmân Umeyre (Beyrut: 
Âlemu’l-Kütüb, 1998), 4/39-42. 
66  Kelam ve felsefede tenzih söyleminin belirleyiciliği konusunda bk. Hasan Türkmen, 
“Söylemin Belirleyiciliği Bağlamında Tenzihi Söylemin İzdüşümü”, Artuklu Akademi: 
Mardin Artuklu Üniversitesi İslâmi İlimler Fakültesi Dergisi 3/1 (2016), 55-80 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
78| db 
muhafaza etmek ve Allah’ı noksan sıfatlardan tenzih etmek kastıyla 
Mu’tezile, Allah’a her tür kadim sıfat nispet edilmesini şiddetle red-
dedip bu bağlamda Sünni kelamcıları teaddüd-i kudemâya düşmekle 
itham ederken, Ehl-i Sünnet kelamcıları ise onları ilahi sıfatları iptal 
etmekle suçlamışlardı.  
Bütün düşünce ve yaşamını, temel fıtri duyguları olan korku ve 
ümit ya da elem ve lezzet üzerine bina eden insan, zorunlu olarak 
bu duygularını bir yere bağlamak durumundadır. İşte kişi bunları 
neye ya da kime bağlamışsa ma‘bûdu da odur. İbadet gerçekte Al-
lah’ın hakkı iken, müşrik kimse cehaletinden dolayı başka varlıklara 
kulluk eder. Buna göre şirki, esasen Allah’a karşı bir güven sorunu 
olarak tarif etmek mümkün hale gelir. 
2.1.3. Allah’a Karşı Bir Güven Sorunu Olarak Şirk ve Sebep-
leri 
Dinler tarihi araştırmacıları gök tanrıların en ilkel insan toplu-
luklarında bile var olması sebebiyle en başından beri tek tanrıcılığın 
var olduğunu kanıtlamaya çalışmışlardır. Romanyalı dinler tarihçisi 
Mircea Eliade (ö.1986) hemen hemen tüm inanışlarda evreni yara-
tan ve gönderdiği yağmurlarla toprağa bereket veren göksel bir 
varlığın mevcudiyetinde şüphe duyulmadığını ifade etmektedir.67 
Bunun yanında şu da zikredilmektedir ki, zamanın geçmesiyle bu 
semavi varlığın insanların dini hayatları üzerindeki etkisi de azal-
makta, yerini başka bir takım aracı varlıklar almaktadır. Dinler tari-
hi, beşeriyetin hemen her yerde uzak Tanrıyı yaklaştıracak müşah-
has varlıklar aradığının birçok örneğiyle doludur.  
Kâinattaki hiçbir varlığa sırf kendisi olduğu için tapıldığına da 
rastlanmaz. Müşriklerin taptığı putların kaynağında melekleri, cin-
leri, şeytanları ve bazı insanları tazim vardı.68 Bunların kendilerine 
yardım edeceklerine, Allah katında kendilerine yardımcı olacakları-
na inanıyorlardı. Allah’ın bazı sıfatlarını putlara izafe edip onları 
yarı-Tanrı olarak kabul ediyor, yeryüzündeki değişimi bütünüyle 
dehr denilen mevhum bir gücün etkisine bağlıyorlardı. Ahirete de 
iman etmeyen müşriklerin hayatlarında Allah sadece çok büyük 
tehlikeler anında yardıma çağrılıyor (Ankebût 29/65), bunun dışın-
 
67  Mircea Eliade, Dinler Tarihine Giriş, çev. Lale Arslan (İstanbul: Kabalcı Yay., 2003), 
61. Ayrıca bk. Ahmet Kahraman, Mukayeseli Dinler Tarihi (İstanbul: Marmara Üniver-
sitesi İlahiyat Fakültesi Vakfı Yay., 2013), 25, 62. 
68  İbnu’l-Kelbî, Putlar Kitabı, çev. Beyza Bilgin (İstanbul: Pınar Yay., 2003), 48, 54, 68. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 79 
da hiçbir yer işgal etmiyordu. Bu bakımdan onlar teoride olmasa 
bile pratikte Allahsız bir hayat yaşıyorlardı. Diğer bir ifadeyle müş-
riklere göre her şeyi tedbir ve idare eden, gözeten, koruyan anla-
mında el-vekîl, Allah değil, aksine putlardır. Çünkü onlar tüm işleri 
tek bir Tanrının yapabilmesini akıllarına sığdıramıyorlardı. Hâlbuki 
el-vekîl isminde aslolan, kendisine bırakılan işte müstakil olmaktır. 
Kur’an bu sebeple müminlerden her daim “Allah bize kâfidir; O ne 
güzel vekildir” (Âl-i İmrân 3/173) demelerini istemektedir.  
Öte yandan müşriklere göre hayatın birbirinden farklı birçok 
işini yapmada tek bir ilah yetersiz olduğu için Tanrı bazı işleri ve 
yetkilerini başka varlıklara devretmiştir. Aynı zamanda onlar göksel 
ve ilahi olan bu Tanrıyı gözle göremedikleri ve düşüncelerine sığdı-
ramadıkları için ulaşılamaz kabul edip, ona ulaşmak için aracı var-
lıklar edinmişler, fayda görme ve şefaat ümidiyle, her türlü musibet 
ve korkudan korunmak saikiyle aracı varlıklar olarak benimsedikleri 
putlara tapmaya başlamışlardır. (Nisâ, 4/139; Yunûs 10/18; Mer-
yem 19/81; Zümer 39/3, 43-44 vd.). Kur’an’da bu varlıklar esnâm, 
evsân, evliyâ, erbâb, endâd, ensâb, şufe’â, ilâh/âlihe, temâsil, şürekâ, 
şühedâ, emsâl, tâgût, cibt vb.69 isimlerle yer almaktadır. Müşrikler 
tarafından yarı-Tanrı kabul edilen bu isimler; inançta, yaşamda, 
uygulamada, sevgide, yaratmada, sıfatlarda vb. Allah’a denk, ben-
zer ve eş kabul edilmektedir.  
Şirkin ortaya çıkışını anlayabilmek için öncelikle şirkin psikolo-
jini anlamak gerekmektedir. Hamdi Yazır’ın bu konudaki son derece 
isabetli tespitlerini özetlemek faydalı olacaktır: İnsanın tüm hayatı, 
lezzet ve elemin bir geçididir. Elem, öfke ve korkunun; lezzet ise 
ümit ve hırsın sebebidir. İnsanın inancı ve yaşamı işte bu korku ve 
ümit duyguları arasında şekillenir. Ümitsizlik, kişiyi tam bir boş 
vermişliğe düşürürken, korkusuzluk ise her tür azgınlığın ve sorum-
suzluğun sebebidir. İnsana istikamet kazandıran şey, ümit ve kor-
kunun aynı anda beraberce bulunmasıdır. İnsan ruhu, bir taraftan 
belirli ümitler ve belirli korkular karşısında sürekli etkilenirken, bir 
taraftan da bütünlüğü ve büyüklüğüyle belirsiz ve sonsuz ümitlerin 
ve korkuların mutlak etkisi altında bulunur. Bu durumda insan 
ümit ve korkunun kaynağına büyük bir ilgi duymaya başlar. İşte 
fıtrattaki ma‘bûd ve ibadet fikrinin kaynağı bu ilgidir ki bütün so-
 
69  Bk. Muhammed Fuâd Abdülbâkî, el-Mu‘cemu’l-müfehres li-elfâzi’l-Kur’ani’l-Kerim 
(Kahire: Dârul-Hadîs, 1988), 51, 207, 380, 482, 488, 494, 528, 542, 836, 863, 873, 
910, 933. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
80| db 
rumluluk duygusu bunda toplanır. İnsan bu duygusunu neye bağ-
larsa ma‘bûdu da odur. Müşrik, cehaleti ve eleştirel akla sahip ol-
maması sebebiyle, ümitlerini ve korkularını, sınırlı ve sonlu yara-
tılmış bir sebebe bağlar ve onu bütün sevgilerin gayesi ve tüm kor-
kuların sonu kabul eder. İşte bu psikoloji, dün ve bugün şirkin esas 
sebebi olduğu gibi gelecek zamanlarda da şirkin temel saiki olmaya 
devam edecektir. Mü’minler ise bütün korku ve ümitlerinin, önünde 
ve sonunda kaynağı olarak sadece Allah’a iman edip sadece O’na 
güvenle bağlanırlar. İslâm inancında insanların rabbi, meliki ve 
ilahı olan Allah, her tür elemin ve lezzetin de yaratıcısıdır.70 
İman ve tevhit özünde Allah’a güven duymanın ve güvenle bağ-
lanmanın bir ifadesi olduğuna göre, bu kavramların zıddı olan kü-
für ve şirk de esasen, Allah’a karşı tam güven konusunda yaşanan 
problemlerin bir ifadesidir. Şirkin bu niteliği, en açık şekilde müş-
riklerin cin algısında görülmektedir. Câhiliye müşrikleri her tarafın 
cinlerle dolu olduğuna ve bunların hayır-şer her türden fiilleri ya-
pabileceğine inanıyorlardı. Bu yüzden ıssız bir vadiden geçerken, o 
vadinin sahibi olduğunu zannettikleri cinlere sığınırlardı. Onlar 
cinlerin Allah’ın kızları olarak putların içinde mekân tuttuklarını ve 
dünyada cereyan eden olayların tasarrufunda pay sahibi kılındıkla-
rını vehmediyorlardı.71 İşte bu inanış onların şirke düşmesinin ger-
çek sebebidir. 
Kur’an onların içine düştüğü çelişkiyi gözler önüne sermekte-
dir. Müşrikler, Kur’an’ın beyanına göre yedi kat göğün rabbinin, her 
şeyin mülkiyet ve yönetimini (melekût) elinde bulunduranın ve her 
şeyi koruyup kollayanın Allah olduğunu bilmelerine rağmen, kıya-
met günü yeniden dirilişi “eskilerin masalları” (esâtîru’l-evvelîn) 
diyerek inkâr ediyorlar, bu büyük olayı akıllarına sığdıramıyorlardı. 
Aynı şeklide Allah’ı hakkıyla takdir edemeyen müşrikler Allah dı-
şındaki bazı varlıkların kötülüğünden korktuklarından veya onlar 
sayesinde bir faydaya ulaşmayı arzu ettiklerinden dolayı sahte tan-
rılar edinmişlerdi. Allah’ın hem mutlak yaratıcı olduğunu kabul 
edip hem de yaratılmış varlıkların şerrinden korkarak onlara sığın-
mak tam bir çelişkiydi. Kur’an müşriklerin çelişkisini, yukarıda ge-
çen itiraflarının hemen akabinde “düşünmüyor musunuz?”, “Allah’a 
ortak koşmaktan sakınmıyor musunuz?” ve “nasıl oluyor da gözle-
 
70  Yazır, Hak Dini, 1/98-102. 
71  İbnu’l-Kelbî, Putlar Kitabı, 48; Cevad Ali, el-Mufassal fî târîhi’l-Arab kable’l-İslâm, 
(Bağdat: Câmiatu Bağdat, 1993), 6/705-754. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 81 
riniz bağlanmış gibi davranıyorsunuz?” diyerek yüzlerine vurmak-
tadır. (Bk. el-Mu’minûn 23/81-89).  
Müşrikler Allah’a inanıyorlardı ancak tam güven noktasında so-
run yaşamaları sebebiyle şirke düşmüşlerdi. Zira parçalanmış haki-
kat, hakikat olmaktan çıkar ve daha tehlikelisi sahibi dalâlete düş-
tüğünü fark etmez. Bu bakımdan hakikatin yarısını ifade eden şirk, 
en tehlikeli inanç sapmasıdır. Hâlbuki Kur’an, insanların rabbi, me-
liki ve ilâhı olan Allah’a sığınmalarını, O’na güvenmelerini tavsiye 
etmekteydi. (en-Nâs 114/1-6). Bu itibarla imana ve tevhide davet, 
özünde Allah’a güvene davetten ibarettir. Şayet müşrikler Allah’a 
tam iman etselerdi, yani tam bir güvenle iltica etselerdi, Allah’ın da 
onlara karşı el-Mü’min olduğunu yani onları korkularından emin 
kılacağını anlayacaklardı. 
Kur’an’ın hiçbir konudaki mücadelesi, şirkle olan mücadelesi 
kadar yoğun ve ısrarlı değildir. Bu bağlamda putların tanrılığı farklı 
ifade tarzlarıyla reddedilmiştir. Öyle ki Kur’an’a göre putların ger-
çek bir varlıkları yoktur; onlar sadece uydurulmuş isimlerden iba-
rettir, hatta ölüdür. (el-A’râf 7/71; Yûsuf 12/40; en-Nahl 16/21; 
en-Necm 53/23; ). Onlar tam bir acziyet içindedirler; hiçbir fayda-
nın ve zararın sahibi değillerdir. (el-Enbiyâ 21/66-67). Putlar ken-
dileri yaratılmış oldukları için hiçbir şeyi yaratamazlar; öldürmeye 
ve diriltmeye güçleri yetmez (Furkân 25/3); rızık veremezler (er-
Rûm 30/40 vd.); dualara icabet edemezler (Fâtır 35/13-14 vd.); 
hüküm yetkileri yoktur (Mü’min 40/20 vd.); hidayet edemezler 
(Yûnus 10/35 vd.) ve şefaat etme yetkileri yoktur. (ez-Zümer 
39/43-44 vd.).  
Kur’an sarahaten putların yok hükmünde olduğunu ifade ettiği 
gibi şirk inancının gerçekte hiçbir delile dayanmadığını ve dolayısıy-
la tam bir iftiradan ibaret olduğunu belirtmektedir. Atalarını taklit 
ederek şirki Allah’a yakınlaşmanın vasıtası olarak kullanan müşrik-
lerin içinde bulundukları durum çok veciz ifadelerle ortaya kon-
maktadır. Kur’an’a göre müşrik düşünmez ve akletmez; aksine ata-
larını taklit eder. Bundan dolayı da daima peşin hükümlüdür (el-
Bakara 2/170; el-Mâ’ide 5/104 vd.); bir bilgi ve delile dayanmaz, 
dolayısıyla zan ve hevâya uyar (el-A’raf 7/71; en-Necm 53/23 vd.); 
kibirleri akıllarını örtmüştür. (es-Sâffât 37/35; el-Câsiye 45/8-11). 
Allah’ı hakkıyla takdir edemeyen müşrikler yaratılmış bazı varlıkları 
şefaatçi edinirler. (ez-Zümer 39/3). İnsanın anlam ve değerini bi-
lemedikleri için de bazı insanları tazim ve tebcilde ileri gider, sev-

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
82| db 
gide ölçüyü aşar, onları Allah’ı sever gibi sever ve sonuçta onların 
arzularına emir ve yasaklarına itaat eder, onların rızasını kazanma-
yı Allah’ın rızasından üstün tutarlar. (el-Bakara 2/165). 
Allah’ı hakkıyla takdir edememenin sonucu olarak ortaya çıkan 
şirk, bütün zamanların problemidir. Özellikle Batı’da aydınlanma ile 
birlikte aşkın ve ilahi olan her şeyin reddedilip tüm değer yargıları-
nın toplumsal matrise indirgenmesiyle ortaya çıkan durumu, çağdaş 
kelamcı Şaban Ali Düzgün hümanistik politeizm olarak adlandır-
maktadır.72 Buna göre kâinattan kovulan kutsalın yerine birey ve 
toplum konmakta ve hakikat bütünüyle bireysel veya sosyal inşadan 
ibaret görülmektedir. Düzgün, varlık ve değerin kaynağı olan Allah 
ile irtibatın koparılmasını, insan tragedyasının başlangıç noktası 
olarak görmektedir. Çünkü ilahi iradeyi saf dışı bırakma ve yerine 
sonsuz sosyal tanrılar ikame etme arzusu, tüm ümitleri sosyal de-
ğerlere bağlamayı ve dolayısıyla daha üst değerler yaratamama 
trajedisini doğurmaktadır. Artık bugünün müşriği, hiçbir ortak ve 
üst değer tanımadan, kendi idealini gerçekleştirmek için herkes ve 
her şey üzerinde tahakküm kuran tiplerdir. Bu çerçevede iktidar 
istenci ve perspektivizm, modern ve post-modern zamanların polite-
izminin en temel karakteristiğidir.73 
Küfür ve dolayısıyla şirk kavramlarıyla çok yakın anlam bağına 
sahip olan bir diğer Kur’an kavramı da dalâlettir.  
2.2. Dalâl/Dalâlet 
Dalâlet, Kur’an’da küfür, şirk, hüsran, bedbahtlık, amellerin ip-
tali, hata, cehalet ve unutmak anlamlarında kullanılmıştır.74 Dini 
anlamıyla dalâl/dalâlet, esas olarak, hidâyet kelimesinin zıddı ola-
rak kullanılır. Buna göre dalâl/dalâlet hak yoldan ayrılmak; ihtidâ 
anlamıyla hidâyet ise hak yolu kabul etmek anlamındadır. (Bk. el-
İsrâ 17/15). İster kasten ister sehven ister az isterse çok olsun hak 
yoldan ayrılmanın her türü dalâlettir. İsfahânî diğer anlamlarının 
yanında en büyük dalâletin Allah’ın varlığı, birliği, nübüvvet ve 
bunun gibi aklî/nazarî hususlarda yanlışa düşmek şeklinde tezahür 
eden dalâlet olduğunu ifade ederek75 Kur’an’dan deliller getirmek-
tedir. (Bk. en-Nisâ 4/116, 136, 167; el-Mâide 5/12; er-Ra’d 13/14; 
 
72  Düzgün, “Kur’an’ın Tevhid Felsefesi”, 8. 
73  Düzgün, “Kur’an’ın Tevhid Felsefesi”, 8-12. 
74  Mukâtil b. Süleyman, Kur’an Terimleri Sözlüğü, 395-399.  
75  İsfahânî, el-Müfredât, 301. 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 83 
el-Hac 22/12; el-Ahzâb 33/36). Bu anlamıyla dalâlet, küfür ve şirki 
ifade eder. Nitekim Kur’an’da müşrik toplum ed-dâllûn, el-kavmü’d-
dâllûn, el-mükezzibûne’d-dâllûn, ed-Dâllûne’l-mükezzibûn gibi deği-
şik şekillerde isimlendirilir. (el-Mâide 6/77; el-Mü’minûn 23/106; 
eş-Şuarâ 26/86; es-Sâffât 37/69; el-Vâkıa 56/51, 92). Zira müşrik 
toplum hak dini, kendilerine okunan ayetleri, yeniden dirilişi ve 
ahireti yalanlamakta; Allah’tan başka fayda ve zarar veremeyen 
varlıklara ilâhlık yakıştırarak hak yoldan sapmaktadırlar. 
Müşriklerin dalâletleri ve yalanları Kur’an’da “iftira” terimiyle 
ifade edilir. (el-En’âm 6/24; el-A’râf 7/53). Zira Allah’ın ortağı ol-
mayacağına göre, şerîk olarak inanılan tüm varlıklar ancak hiçbir 
gerçekliği olmayan uydurma tanrılar olabilir. Lât, Menât ve Uzzâ 
gibi putları Allah’ın kızları olarak görerek onların Allah katında 
kendilerine şefaatçi olacaklarını iddia eden müşrikler, bu iddia ve 
sözlerinin kıyamet günü hiçbir gerçekliğe tekabül etmediğini ve 
düzmece tanrılarının bütünüyle kendi uydurmaları (iftira) ve yalan-
ları olduğunu açık olarak göreceklerdir. (en-Nisâ 4/48; el-En’âm 
6/21,148; Yûnus 10/30; Hûd 11/21; en-Nahl 16/87; el-Kasas 
28/75; en-Necm 53/19-23). 
Kur’an’a göre müşriklerin putları Allah’a ortak koşmaları, bütü-
nüyle zanna tabi olmaları yüzündendir. Kur’an bunu, “siz ancak 
zanna tabi oluyorsunuz; siz ancak yalan uyduruyorsunuz. De ki 
hakikate ulaştıracak en sağlam delil (huccetullahi’l-bâliğa) Al-
lah’ındır” (el-En’âm 6/148-149) diyerek onların iddialarının delilsiz 
olduğunu beyan etmektedir. İmanı ve tevhidi kesin bilginin eseri 
kabul eden Kur’an şirki ise zanna bağlamaktadır. Bu itibarla zan, 
genellikle ilmin karşıtı olarak dayanaksız, asılsız bir düşünce türü, 
kesin olmayan yahut kuşku götürür bilgi ya da saf sanı anlamında 
kullanılır.76 (Yûnus 10/66). 
Kur’an hevâyı dalâletin başlıca ve doğrudan nedeni olarak zik-
reder. İnançla ilgili konularda ilâhî vahye değil de hevâsına uyanla-
rın doğru yoldan sapacaklarını ifade eder: “Eğer sana cevap ver-
mezlerse, bil ki onlar, kendi bâtıl heveslerine (hevâ) uymaktadırlar. 
Oysa Allah'tan bir hidâyet olmaksızın kendi bâtıl hevesine uyan 
kimseden daha sapık kim vardır? Allah, zâlim olan kimselere asla 
hidâyet etmez.” (el-Kasas 28/50). Kur’an’da müşriklerin hali tam 
anlamıyla hevâsına yani boş heves ve arzularına tabi olmak olarak 
 
76  Izutsu, Kur’an’da Dini ve Ahlaki Kavramlar, 216. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
84| db 
ifade edilir. Bu bağlamda Hz. İsa’ya tanrılık yakıştıran Hıristiyanlar, 
müminleri küçük görüp onlarla alay eden Mekkeli müşrikler, Al-
lah’ın ayetlerini ve kıyamet gerçeğini yalanlayanlar, peygamberin 
davetini reddedenler ve benzeri inkârcı tüm davranışlar “hevâya 
tabi olmak” olarak nitelenmektedir. (el-Mâide 5/77; el-En’âm 6/56, 
150; el-A’râf, 7/176; el-Kehf 18/28 vd.).  
Kur’an’a göre müşrikler Allah’a kulluk etmenin anlamını bilme-
dikleri için hevâ ve heveslerine tabi olmaktadırlar. (el-En’âm 6/56, 
er-Rûm 30/29, el-Câsiye 45/18). Nitekim Kur’an’da hevâ terimi 
ilmin zıddı olarak kullanılmaktadır. (el-Bakara 2/120, 145; el-
En’âm 6/119, er-Ra’d 13/37; er-Rûm 30/29). Dolayısıyla müşrikle-
rin düşünüp akletmedikleri için doğal olarak hevalarına uydukları 
ve bunun sonunda da şirke düştükleri görülmektedir. (el-Furkân 
25/44). Hevâ aynı şekilde hakkın zıddı bir anlama sahip olduğun-
dan dolayı da (el-Mâide 5/48) müşrikler hevâlarını ilâh edinmiş 
kimseler olarak vasfedilmektedir. (el-Furkân 25/43; el-Câsiye 
45/23). 
Zan ve hevâlarına tabi olup da ilahi vahyi yalanlayan ve haki-
kate akletme yoluyla değil de atalarını taklit etmekle ulaşacaklarını 
vehmeden müşriklere, Kur’an doğrudan câhiller diye hitap etmekte-
dir. (ez-Zümer 39/64). Câhil kelimesi Kur’an’da ekseriyetle zemm 
anlamında bir sıfattır. İnançla ilgili kullanımlarında müşriklerin 
vasfı olarak geçmektedir. Buna göre Musa’dan Allah’ın yanında 
başka Tanrılar isteyen İsrailoğulları (el-A’râf 7/138), ilâhî vahye 
kulaklarını tıkayan Hz. Hûd’un kavmi (el-Ahkâf 46/23) ve Allah’tan 
başka sahte Tanrılar edinen, kendini beğenmiş, kibirli, hoyrat ve 
küstah Mekkeli müşrikler (el-A’râf 7/199; el-Furkan 25/63; el-
Kasas 28/55; ez-Zümer 39/63) câhiller olarak nitelenmektedir. 
Onların cahilliklerinin mahiyeti de şöyle açıklanmaktadır: Câhiliyye 
mensûbu câhil insan puta tapmakta ısrar eder (el-Ahkâf 46/23; el-
En’âm 6/111), şirke dâvet eder (el-Furkan 25/63), Allah’a yalan 
isnad eder (el-Bakara 2/67), Allah hakkında kötü zanda bulunur 
(Âl-i İmrân 3/154), azap ve mûcize istemekle Allah’ı ve Peygam-
ber’i kendine göre âciz bırakmaya çalışır, Peygamberlerden insan 
gücünün sınırlarını aşan olağanüstü şeyler göstermelerini talep eder 
(el-En’âm 6/35), tuzak kurar, yalancıdır, kıskançtır (Yûsuf 12/89) 
ve kavmiyetçidir. (el-Fetih 48/26). Ayrıca açılıp saçılmak (el-Ahzâb 
33/33), zinâ etmek (en-Nisâ 4/17; Yûsuf 12/33) de câhilî birer 
davranıştır. Bu bağlamda fâsıklar câhiliyye hükmünün özlemi için-

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 85 
de olan, câhilî bir hayat tarzını benimseyen insanlar olarak vasfe-
dilmektedir. (Bkz. el-Mâide 5/50).  
İsfahânî cehle üç anlam vermektedir. Birincisi asıl manadır ki 
bu, nefsin bilgiden boş olması anlamındadır. İkincisi bir şeye haki-
katinin hilafına itikad etmektir. Üçüncüsü ise bir şeyi nasıl yapılma-
sı gerekiyorsa öyle yapmayıp da aksini yapmaktır.77 Genellikle “bil-
gisiz olma, ilimden uzak olma” şeklinde anlaşılan câhilliyye, müşrik 
kişi ve toplumların tutum, davranış, yaşantı, anlayış ve sistemlerini 
nitelemek üzere kullanılan bir kavramdır. Bu bakımdan İslâm önce-
si Mekke halkının inanç ve yaşantısı İslâm kültüründe câhiliyye ola-
rak vasfedilmektedir. Cahiliyye mantığı ilâhî vahye, bilgiye ve akla 
tabi olmayıp sadece hevâyı ölçü alır ve dolayısıyla putlara tapmayı 
doğru zanneder.  
Bilgi “bir şeyin hakikatini idrak etmek” ya da “malumu olduğu 
hal üzere bilmek” olarak tanımlanabilir. Gerçekte zan ve hevâ da 
bir bilgi türüdür ancak olsa olsa bu “yanlış bilgi” olarak ifade edile-
bilir. Bu itibarla Ebû Cehil’e, câhillerin atası anlamındaki bu ismin 
verilmesine sebep, bilinmesi gerekenleri hiç bilmemesi değil; yanlış 
bilmesidir. Bu itibarla şirk cehâletle, tevhit de ilimle beraberdir. 
(Yûsuf 12/40). Kur’an’da, “onların çoğu bilmiyorlar, ne kadar az 
düşünüyorsunuz” gibi ifadelerle insanların çoğunun cehâlet sebe-
biyle şirke düştükleri ifade edilmektedir. (en-Neml 27/61-62; Lok-
man 31/25; ed-Duhân 44/38-39; Câsiye 45/18). Buna göre şirkin 
sebebi, hevâ ve zanna dayalı yanlış ve eksik bilgidir. Bu bakımdan 
tarih boyunca Peygamberlere ve selim akla tabi olmayan kavimlerin 
muhakkak surette şirke düştükleri görülmektedir. Cehennem azabı-
nı tattıklarında müşriklerin bunu itiraf edip pişmanlıklarını ifade 
edeceklerini Kur’an bildirmektedir: “Müşrikler, bize gelen peygam-
bere kulak verip dinleseydik yahut aklıselimle hareket etseydik 
şimdi bu alevli ateşte yananlar arasında yer almazdık diyecekler.” 
(Mülk 67/10). 
2.3. Zulm 
Zulm etimolojik olarak iki temel anlamı ihtiva etmektedir. Birisi 
ziya ve nurun zıddı olarak karanlık, diğeri ise geçişli olması itibariy-
 
77  İsfahânî, el-Müfredât, 109. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
86| db 
le “bir şeyi kendi yerinden başka yere koymak” anlamına gelir. 78 Bu 
da ya bir noksan, ya bir ilave yahut da bir şeyin vaktini ve yerini 
değiştirmek suretiyle olur. Dilimizde en geniş anlamıyla “haksızlık” 
olarak anlaşılan zulüm; sözde ve fiilde tüm aşırılıkları, büyük ya da 
küçük bütün günahları ve aşırılıkları ifade etmek için kullanılan bir 
kelimedir.79 
Zulmün karşıtı adalettir. Adalet, bir işi yerli yerine koymak, hak 
sahibine hakkını vermek, hak ve hukuka uygunluk, doğru ve yerin-
de olmak anlamlarına gelir. Bu itibarla zulüm üç nevi olarak kabul 
edilir: Birincisi insanla Allah arasında olur ki bunun en büyüğü şirk 
ve nifaktır. İkincisi zalimle diğer insanlar arasında olur. Üçüncüsü 
ise zalimle kendi nefsi arasında olur. Kur’an’a göre gerçekte zulmün 
üç çeşidi de kişinin kendi nefsine zulmetmesi anlamına gelmekte-
dir.80  
Kur’an, Lokman’ın dilinden oğluna nasihat babında şirki en bü-
yük zulüm olarak tarif etmektedir: “Lokman, oğluna nasihat ederek 
demişti ki: Ey oğulcuğum! Allah'a sakın şirk koşma; zira şirk en 
büyük zulümdür." (Lokman, 31/13. Ayrıca bkz. En’âm, 6/82). Müş-
rik iki boyutlu bir zulmü irtikâp ettiği için şirk en büyük zulüm ola-
rak nitelenmektedir. Şöyle ki; insanın yalnızca Allah’a kulluk etme-
si, O’nun insan üzerindeki hakkıdır. Zira yaratan, var eden, yok 
eden, rızık veren, her tür oluşa kaynaklık eden ve dolayısıyla ibade-
te layık olan sadece Allah’tır. Ancak müşrik tüm bunlarda hiçbir 
ortaklığı ve katkısı olmayan varlıkları Allah’a ortak koşmakta ve 
böylelikle O’nun hakkını çiğnemektedir. Bunu yaparken de Allah’ın 
ona verdiği hayatı, aklı, iradeyi yanlış bir şekilde kullanmakta, âfâkî 
ve enfüsî delillere gözünü kapamaktadır. Diğer taraftan insanın 
nefsi üzerinde de bir hakkı vardır ki bu, nefsini alçaltmamak ve 
cezaya müstahak kılmamaktır. "Andolsun ki biz Âdemoğullarını 
üstün bir şerefe nail kıldık" (İsrâ, 17/70) ayetinin ifadesince Al-
lah'ın şerefli kıldığı, şeref verdiği insan, nefsini mahlûka ibadet etti-
rerek alçak ve zelil kılmaktadır.  
 
78  İbn Fâris, Mu’cemu mekâyisi’l-lüga, 3/468; Asım Efendi, Kâmûsû-Muhît Tercümesi, 
6/5096; Vangulu Mehmed, Vangulu Lügati, çev. Mustafa Koç, Eyyüp Tanrıverdi (İs-
tanbul: Türkiye Yazma Eserler Kurumu Başkanlığı Yayınları, 2015), 2:2105. 
79  Isfahânî, el-Müfredât, 318. 
80  Mukâtil b. Süleyman, Kur’an Terimleri Sözlüğü, 149-151; Isfahânî, el-Müfredât, 318; 
Asım Efendi, Kâmûsû-Muhît Tercümesi, 6/5096 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 87 
Kur’an’da çoğunlukla zulm, küfr ve şirkin neredeyse eş anlamlı 
kullanıldığı söylenebilir. Meryem oğlu İsa’ya ilâhlık yakıştıran Hıris-
tiyanlar ve Allah’a iftira edenler (Âl-i İmrân 3/94; el-Mâide 5/72; 
el-En’âm 6/21, 93,144; el-Ankebût 29/68; es-Sâffât 61/7), buzağıyı 
tanrı edinen İsrailoğulları (el-Bakara 2/51, 92-93; el-A’râf 7/148), 
Firavun (el-A’râf 7/103) Mekkeli müşrikler (el-En’âm 6/135), Al-
lah’a şirk koşup ahireti inkâr edenler (el-A’râf 7/44-46; Hûd 11/18-
19), Allah’ın ayetlerini yalanlayanlar (el-En’âm 6/21; el-Cuma 
62/5; ez-Zümer 39/32) ve her tür şirke bulaşmış olanlar (Âl-i 
İmrân 3/151; el-Mâ’ide 5/72; İbrahim 14/22; Lokman 31/11; eş-
Şûrâ 42/21) zalimler şeklinde, fiilleri de zulm olarak vasfedilmek-
tedir.  
Kur’an’da kâfirlerin, münafıkların, müşriklerin ve zâlimlerin 
kendisiyle nitelendiği ortak sıfatlardan birisi de fısk vasfıdır. 
2.4. Fısk 
Fısk, Kur'an öncesi kullanımında, meyvenin filizlenmesi, kabu-
ğundan çıkması, hayvanların, özellikle de farenin yuvasından çık-
ması anlamına gelir. Kur'an, bu kelimenin anlam çerçevesini geniş-
leterek, insanların ve başka varlıkların emirden ve yoldan çıkması 
anlamında kullanmıştır.81  
Mukatil b. Süleyman  fıskın Kur’an’da altı anlamda kullanıldı-
ğını etmektedir. Bunlar; küfür, şirk, masiyet, yalan, günah ve sey-
yiâttır.82 Bununla birlikte nifak (et-Tevbe 9/53-54, 67, 96; Yûnus 
10/24, 80), Allah’ın ayetlerini yalanlama (el-En’âm 6/49), Allah’ı 
unutma (et-Tevbe 9/67; el-Haşr 59/19;), Allah’ın indirdikleriyle 
hükmetmemek (el-Mâide 5/47, 49), şeytanın Allah’ın emrine itaat-
sizliği (el-Kehf 18/50) ve zulüm de (el-Bakara 2/59; el-A’râf 7/165) 
fısk terimiyle ifade edilmektedir. 
Kur’an, bazı yerlerde fıskı imanın; fâsığı da mü’minin zıddı bir 
anlamda kullanırken (Âl-i İmrân 3/110; es-Secde 32/18-20), bazı 
yerlerde ise dinin emirlerine itaatin karşıtı olarak kullanmaktadır. 
(el-Bakara 2/197; en-Nûr 24/4; el-Hucurât 49/7, 11). Buna göre 
fâsık kelimesi mutlak olarak kullanıldığı zaman kâfir anlamına gel-
mektedir. Bu bakımdan bazı ayetlerde Yahudiler, Hıristiyanlar, 
müşrikler ve münafıklardan söz edilirken çoğunun fâsık olduğu 
 
81  İbn Fâris, Mu’cemu mekâyîsi’l-lüga, 4/502; Cevherî, es-Sıhâh, 4/1543. 
82  Mukâtil b. Süleyman, Kur’an Terimleri Sözlüğü, 440-443. Krş. Dâmeğânî, Kâmûs, 359. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
88| db 
bildirilmektedir. (Meselâ, bkz. el-Bakara 2/99; Âl-i İmran 3/110; el-
Mâide 5/47, 59). Diğer bazı ayetlerde ise fısk ve füsuk nitelemele-
rinin mü'minlere nispet edildiği görülmektedir. (Bkz. Bakara, 
2/197, 282; Nur, 24/4). 
Özetle söylemek gerekirse Kur’an şirk, küfür, nifak, iftira, 
dalâlet ve fısk arasında yakın bir alaka kurmakta ve bütün bunları 
gerçekte müşriğin değişik halleri olarak anlatmaktadır. (el-Bakara 
2/98-99; et-Tevbe 9/84; Yûnus 10/31-33).  
2.5. İsrâf 
Sözlükte kasdın zıddı olarak gafil olma, cehalet ve hata83 anla-
mındaki s-r-f kökünden gelen isrâf kelimesi, belirlenen sınırların 
ötesine geçmek, aşırı davranmak anlamlarına gelir. İsrâf insanın 
yaptığı her işte sınırı aşmasıdır. Bu da bazen ölçüde bazen de keyfi-
yette olur.84 
İsrâf kavramının Kur’an’da temelde iki anlamda kullanıldığı gö-
rülmektedir. Birincisi kâfir-müşriklerin fiili ve sıfatı olarak “hakkı 
olmayan hususta aşırı gitmek ve bilgisizce davranmak” anlamında-
dır.85 Kur’an’da ulûhiyette şirke düşmüş olan İsrailoğulları müsrifler 
olarak nitelenmektedir. (el-Mü’min 40/42-43). Aynı şekilde Allah’ın 
ayetlerini inkâr edenler (Tâ-Hâ 20/127) ile Musa’nın Rabbine karşı 
büyüklenen (mütekebbir), zalim, baskıcı ve despotça davranış ve 
uygulamalar sergileyen (cebbâr) Firavun ve yandaşları müsrif (el-
Mü’min 40/34-35. Ayrıca bk. Yûnus 10/83) ve kezzâb (çok yalancı) 
(el-Mü’min 40/28) şeklinde vasfedilmektedir. Öyleyse şirk cehaletin 
ve vehmin sonucudur. Zira akıl ve mantığa zıt olan şirk, insan zih-
nini ve şahsiyetini ifsat eden, bünyesinde birçok hurafeyi ve batılı 
barındıran ve insanın kendine yabancılaşması sonucunu doğuran 
akıl, ruh, hayat ve düşünce isrâfıdır.86 
İsrâfın ikinci anlamı ise amelde haddi aşmaktır. Bu sebeple 
Kur’an’da ahlak dışı bir yaşam sürerek toplumu ifsat eden Semûd 
kavmi (eş-Şuarâ 26/150-152), livata günahını işleyen Lût kavmi 
(el-En’âm 6/80-81) ve Allah’ın haram kıldığı cana kıyıp yeryüzünde 
fesat çıkaran İsrailoğulları (el-Mâide 5/32) müsrifler olarak nitelen-
diği gibi özellikle yeme-içmede aşırılık da (el-A’râf 7/31; el-En’âm 
 
83  Cevher, es-Sıhâh, 4/1373. 
84  İsfahânî, el-Müfredât, 236.  
85  İsfahânî, el-Müfredât, 236. 
86  Macit, Şirk ve Müşrik Toplum, 328 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 89 
6/141) isrâf terimiyle ifade edilmiştir. Esasen Allah’ın ihsan ettiği 
nimetleri varlık amacına uygun kullanmak adalet ve şükür, onları 
yerinde kullanmamak ise zulüm ve nankörlük olduğu için müsrif 
kimseyi zalim ve nankör olarak isimlendirmek mümkündür. Kâfirin 
hali de ancak bundan ibarettir. 
Kur’an’da başka bazı terimlerin de şirk anlamında kullanıldığı 
görülmektedir. Kısaca ifade etmek gerekirse; ruhbanlar ve ahbâr-
dan insanları nehyetmeleri istenen ism (günah söz)87 (el-Mâide 
5/63), müşrikleri cehenneme sürükleyecek kötü fiiller anlamında 
seyyie88 (el-En’âm 6/160; en-Neml 27/89-90; el-Kasas 28/84), es-
seyyiât89 (en-Nisâ 4/18; Yûnus 10/27) ve kötülük anlamındaki su’90 
(en-Nahl 16/28, 119; er-Rûm 30/10; ) hakkın yani tevhitin zıddı 
olarak bâtıl91 (el-İsrâ 17/81; el-Ankebût 29/52), iman manasındaki 
nûrun zıddı olarak karanlıklar anlamındaki zulumât92 (el-Bakara 
2/257; el-Ahzâb 33/43), temiz anlamındaki tayyib kelimesinin zıd-
dı olan pis anlamındaki habîs (Âl-i İmran 3/179; el-Â’raf 7/58; el-
Enfâl 8/37) terimleri, ameli ve ahlaki alandaki anlamlarının yanın-
da ayrıca şirk anlamında da kullanılmaktadır.  
Sonuç 
Bu çalışmada biz ilk olarak şirkin ve dolayısıyla tevhidin se-
mantik anlam analizini yapmayı ikinci olarak da şirkin hangi temel 
anlamlarından dolayı tarih boyunca tevhidi bozan bir olgu olarak 
tezahür ettiğini ve edeceğini ortaya koymayı gaye edindik. En özlü 
ifadesiyle tevhidi hem bir inanç sistemi hem de bir dünya görüşü ve 
bir yaşam tarzı olarak tarif etmeye çalıştık.  
Tevhit inancına göre göklerin ve yerin; doğunun ve batının; 
hâsılı tüm varlığın Rabbi meliki ve ilahı sadece Allah’tır. Hem halk 
hem de emr O’na ait olduğundan ulûhiyet bütünüyle O’nun hakkı-
dır. Tüm olumsuz önyargılarından ve ata dini tapıcılığından kurtu-
larak selim fıtratına dönen bir kimse tevhidi kendi içinde hazır bu-
lur. Akleden, düşünen, delile ve bilgiye saygısı olan herkes, mutlak 
surette tevhide ulaşır. Bu itibarla tevhit; bilgi, tahkik, yakîn, iman, 
 
87  Mukâtil b. Süleyman, Kur’an Terimleri Sözlüğü, 416-417. 
88  Mukâtil b. Süleyman, Kur’an Terimleri Sözlüğü, 134-137. 
89  Mukâtil b. Süleyman, Kur’an Terimleri Sözlüğü, 420-421. 
90  Mukâtil b. Süleyman, Kur’an Terimleri Sözlüğü, 130-134. 
91  Mukâtil b. Süleyman, Kur’an Terimleri Sözlüğü, 358-359 
92  Mukâtil b. Süleyman, Kur’an Terimleri Sözlüğü, 144. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
90| db 
islâm ve ittikadır. Tevhidin zıddı şirk ise Kur’an’a göre eleştirel dü-
şüncenin kaybedilmesiyle ortaya çıkan bir yanılgı ve taklitten iba-
rettir. Şirkin temelinde varlık ve hayat hakkında yanlış bilgi, vehim 
ve zan vardır. Bu itibarla Kur’an’a göre şirk zandır, iftiradır, cehalet-
tir, mutlak inkârdır, zulümdür, taklittir, ilahi vahye ve akla sırt 
dönmektir.  
Tevhit akla ve bilgiye, şirk ise hevâ ve zanna dayanır. Bu ba-
kımdan tevhit fıtratın gereği iken, şirk fıtrata yabancılaşmanın adı-
dır. Aynı şekilde tevhit bütünlüklü ve tutarlı bir dünya görüşünün 
kaynağı iken, şirk tutarsız ve çelişkilerle dolu psikolojisiyle kaosun 
sebebidir. Dolayısıyla tevhit itmi’nân ve güven sağlar, şirk ise parça-
lanmış bir kişilik yapısını netice verir.  
Şirkin semantik anlam alanına giren kavramların ve tarihsel 
gerçekliğin gösterdiği bir hakikat vardır ki, şirk özünde Allah’a gü-
ven duyma konusunda içine düşülen bir zafiyetten ibarettir. Allah’a 
tam güven noktasında sorun yaşayan müşrik, ulûhiyet vasıflarını 
Allah dışında bir takım varlıklarda da vehmeder. Tüm korkularını 
ve ümitlerini bu varlıklara bağlar. Neticede yaratılmış varlıklara 
ibadet etmeye ve onlardan yardım istemeye başlar.  
Şirkin en temel sebeplerinden birisi de görülmeyen ve aşkın 
olan yüce yaratıcının, insanın tek başına kendisine ulaşamayacağı 
kadar uzak kabul edilmesidir. Bu durumda müşrik, O’na doğrudan 
yönelemeyince, bir takım aracı varlıklar edinmek suretiyle yakınlık 
kurmaya çalışmaktadır. Görünüşte iyi niyet taşıyan bu davranışı 
Kur’an onaylamamakta ve şirk olarak isimlendirmektedir. Şirk inan-
cında Allah, bütünüyle ölü bir hakikattir ve sadece zihni bir ilkeden 
ibarettir. 
Tevhit inancına göre Allah sadece zihni bir tecrit değil, yaşayan 
bir hakikattir (el-Hayyu’l-Kayyûm) ya da bütünüyle rasyonel bir ilke 
değil, yani sadece aklın değil, aynı zamanda sevginin de temel ilke-
sidir (el-Vedûd). Bu bakımdan O, gizli ve açık her şeyi bilendir; 
insana şah damarından daha yakındır; dua edenin duasına icabet 
eder; insana nefsinin fısıldadığı en mahrem şeylerden dahi haber-
dardır. Böyle bir imana sahip olan mü’min tüm yaratma, emir, irade 
ve kudretin Allah’a ait olduğunu bilir ve dolayısıyla ulûhiyette hiç-
bir şeyi Allah’a şirk koşmaz; ibadetini O’na has kılar; isteyeceği za-
man O’ndan ister; sadece O’ndan haşyet duyar, O’nun izni olmadan 
hiçbir varlığın zarar veremeyeceğini bilir, hiçbir durumda O’ndan 

 
 
 
TEVHİDİ BOZAN BİR OLGU OLARAK ŞİRK: KUR’AN’DA ŞİRKİN KAVRAMSAL ANLAM ALANI 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
db | 91 
başkasına sığınmaz; hiçbir şeyi sırf kendisi olduğu için istemez; her 
şey ilahi rıza için bir vesiledir. Çünkü bilir ki kişinin nihai gayesi ne 
ise, kişi, onun kuludur ve onun tarafından yönlendirilmektedir. 
 
KAYNAKÇA 
Abdülbâkî, Muhammed Fuâd. el-Mu‘cemu’l-müfehres li-elfâzi’l-Kur’ani’l-Kerim. Kahire: 
Dârul-Hadîs, 1988. 
Abdülcebbâr, Kâdî. el-Muğnî fî ebvâbi’t-tevhit ve’l-adl. Thk. Mahmûd Muhammed Kâsım. 
Mısır: Dâru’l-Kütübi’l-Mısriyye, 1957. 
Bağdâdî, Abdülkâhir. Ehl-i Sünnet Akaidi Kitâbu usûli’d-dîn. Çev. Ömer Aydın. İstanbul: 
İşaret Yayınları, 2016.  
Bâkillânî, Ebû Bekr. Kitâbu’t-temhîd. Beyrut: el-Mektebetü’ş-Şerkiyye, 1957. 
Cevad Ali. el-Mufassal fî târîhi’l-Arab kable’l-İslâm. 2. Baskı. 10 Cilt. Bağdat: Câmiatu 
Bağdat, 1993. 
Cevheri, İsmail b. Hammad. es-Sıhâh tâcu’l-lüga ve sıhâhu’l-arabiyye. Thk. Ahmed Abdul-
gafur Attar. 6 Cilt. Beyrut, 1979. 
Dâmeğânî, Hüseyn b. Muhammed. Kâmûsu’l-Kur’an. Beyrut: Dâru’l-İlm li’l-Melâyîn, 
1983. 
Dihlevi, Şâh Veliyyullah. İslâm Düşünce Rehberi. Çev. Mehmet Erdoğan. 2 Cilt. İstanbul: 
Yeni Şafak, 2003. 
Düzgün, Şaban Ali. “Kur’an’ın Tevhid Felsefesi”. Kelam Araştırmaları Dergisi 3/1 (2005), 
3-21. 
Ebû Hanîfe. “el-Âlim ve’l-müteallim”.  İmâm-A’zamın Beş Eseri. Çev. Mustafa Öz. İstan-
bul: Marmara Üniversitesi İlahiyat Fakültesi Vakfı Yayınları, 2002. 
Eliade, Mircea. Dinler Tarihine Giriş. Çev. Lale Arslan. İstanbul: Kabalcı Yayınları, 2003. 
Erdem, Sabri. “Anlambilim Açısından İman Sözcüğü. Ankara Üniversitesi İlahiyat Fakülte-
si Dergisi 48/1 (2007), 47-55. 
Eş’arî, Ebu’l-Hasen. Eş’arî Kelamı el-Lüma’ fi’r-redalâ ehli’z-zeyğ ve’l-bida’. çev. Kılıç Aslan 
Mavil, Hikmet Yağlı Mavil. İstanbul: İz Yayınları, 2016.  
Eş’arî, Ebu’l-Hasen. Makâlâtü’l-islâmiyyîn ve’h-tilâfi’l-musallîn. Cilt 2. thk. Muhammed 
Muhyiddin Abdülhamid. Kâhire: Mektebetü’n-Nahdati’l-Mısriyye, 1950. 
Ezheri, Ebû Mansûr Muhammed b. Ahmed. Tehzîbu’l-lüga. Thk. İbrahim el-Ebyârî. 15 
Cilt. Dâru’l-Kâtibi’l-Arabi, 1967. 
Gazâlî, Ebû Hâmid. İhyâu ulûmîd-dîn. çev., Ahmed Serdaroğlu. 4 Cilt. İstanbul: Bedir 
Yayınları, 1975. 
Guénon, René. “Tevhit”. Çev. Mustafa Tahralı. Kubbealtı Akademi Mecmuası 4 (1979) 
Izutsu, Toshihiko. İslâm Düşüncesinde İman Kavramı. Çev. Selahattin Ayaz. İstanbul: 
Pınar Yayınları, 2012. 
Izutsu, Toshihiko. Kur’an’da Dini ve Ahlaki Kavramlar. Çev. Selahattin Ayaz. İstanbul: 
Pınar Yayınları, 2010. 
İbn Âşûr, Tâhir. Tefsîru’-tahrîr ve’t-tenvîr. 30 Cilt. Tunus: ed-Dâru’t-Tunusiyye li’n-Neşr, 
1984. 
İbn Hazm, Ebû Muhammed Ali b. Ahmed. Kitâbu’l-fasl fi’l-milel ve’l-ehvâi ve’n-nihal. 5 
Cilt. Mısır: el-Matbaatu’l-Edebiyye, 1320.  
İbn Manzur. Lisânu’l-arab. thk. Abdullah Ali el-Kebir vd., 6 Cilt. Kahire: Daru’l-Me’arif, ty. 
İbn Teymiyye, Takiyyuddîn. el-İman. Thk. Muhammed Nâsıruddîn el-Elbânî. Beyrut: el-
Mektebu’l-İslâmî, 1996. 
İbnu’l-Fâris, Ebu’-l Hüseyn Ahmed. Mu’cemu mekâyîsi’l-lüga. 6 Cilt. Kahire: Dâru İhyâi’l-
Kütübi’l-Arabiyye, 1266. 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
92| db 
İbnu’l-Kelbî. Putlar Kitabı. Çev. Beyza Bilgin. İstanbul: Pınar Yayınları, 2003. 
İkbal, Muhammed. “Darb-ı Kelîm”. Çev. Ahmet Asrar. Doğudan Esintiler. İstanbul, 1981. 
İsfahânî, Râgıb. el-Müfredât fî garîbi’l-Kur’an. Beyrut: Dâru’l-Ma’rife, 2010.  
İzmirli İsmail Hakkı. Yeni İlmi Kelam.  Sad. Sabri Hizmetli. Ankara: Ankara Okulu Yayın-
ları, 2013. 
Kahraman, Ahmet. Mukayeseli Dinler Tarihi. İstanbul: Marmara Üniversitesi İlahiyat 
Fakültesi Vakfı Yayınları, 2013. 
Kılavuz, Ahmet Saim. İman ve Küfür Sınırı. İstanbul: Marifet Yayınları, 1990. 
Macit, Nadim. Kur’an ve Hadise Göre Şirk ve Müşrik Toplum. Konya: Ribat Basım Yayın, 
1992. 
Mâtürîdî, Ebû Mansûr.  Te’vîlâtü’l-Kurân. Thk. Murat Sülün. 18 Cilt. İstanbul: Mîzân 
Yayınları, 2007. 
Mâtürîdî, Ebû Mansûr. Kitabu’t-Tevhit Açıklamalı Tercüme. Çev. Bekir Topaloğlu. İstan-
bul: İsam Yayınları, 2014.  
Mâtürîdî, Ebû Mansûr. Kitâbu’t-Tevhit. Thk. Bekir Topaloğlu, Muhammed Aruçi. Beyrut: 
Daru’s-Sadır, 2010. 
Mevlânâ. Fîhi Mâfih. Çev. Meliha Ülker Tarıkahya. İstanbul: Maarif Basımevi, 1958. 
Mukâtil b. Süleyman. Kur’an Terimleri Sözlüğü. Çev. Beşir Eryarsoy. İstanbul: İşaret 
Yayınları, 2003. 
Mütercim Asım Efendi. el-Okyânûsu’l-basît fî tercemeti’l-kâmûsi’l-muhît: Kâmûsu’l-muhît 
Tercümesi. Çev. Mustafa Koç, Eyyüp Tanrıverdi. 6 Cilt. İstanbul: Türkiye Yazma 
eserler Kurumu Başkanlığı, 2014. 
Okuyan, Mehmet. Çok Anlamlılık Bağlamında Kur’an Sözlüğü. İstanbul: Düşün Yayıncılık, 
2015. 
O'shaughnessy S. J., Thomas J. “Allah’a Yabancılaşma: Şirk”. Çev. Ömer Kara. Yüzüncü 
Yıl Üniversitesi İlahiyat Fakültesi Dergisi 2/2 (1995-1998), 361-374. 
Özcan, Hanifi. Epistemolojik Açıdan İman. İstanbul: Marmara Üniversitesi İlahiyat Fakül-
tesi Vakfı Yayınları, 1992.  
Pezdevi, Ebu’l-Yüsr Muhammed. Ehl-i Sünnet Akaidi. Çev. Şerafettin Gölcük. İstanbul: 
Kayıhan Yayınları, 1994. 
Râzî, Fahruddin. Mefâtîhu’l-ğayb. 32 Cilt. Beyrut: Dâru’l-Fikr, 1981.  
Rızauddîn b. Fahruddîn. “Tevhit”. Sad. Ömer Aydın. Kur’an Mesajı: İlmi Araştırmalar 
Dergisi 1/10,11,12 (İstanbul, 1998), 190-194 
Schuoan, Frithjof. İslâm’ın Metafizik Boyutları. Çev. Mahmut Kınık. İstanbul: İz Yayıncı-
lık, 2010. 
Sinanoğlu, Abdülhamit.  “Şirk”, Türkiye Diyanet Vakfı İslâm Ansiklopedisi. İstanbul: Tür-
kiye Diyanet Vakfı Yayınları, 2010.  
Soyalan, Mehmet Yaşar. Elmalılı Tefsirinde Kur’ani Terimler ve Deyimler. İstanbul: Ağaç 
Yayınları, 2003. 
Soysaldı, Mehmet. “Kur’an Semantiği Açısından Takva”. Fırat Üniversitesi İlahiyat Fakül-
tesi Dergisi 1 (1996), 21-42. 
Tahânevî, Muhammed b. Ali. Keşşâfu ıstılâhâti’l-fünûn ve’l-ulûm. Thk. Ali Dehrûç. 2 Cilt. 
Beyrut: Mektebetü Lübnân Nâşirûn, 1996.  
Teftâzânî, Sa’duddîn. Şerhu’l-makâsıd. Thk. Abdurrahmân Umeyre. 5 Cilt. Beyrut: Âle-
mu’l-Kütüb, 1998. 
Türkmen, Hasan. “Söylemin Belirleyiciliği Bağlamında Tenzihi Söylemin İzdüşü-
mü”. Artuklu Akademi: Mardin Artuklu Üniversitesi İslâmi İlimler Fakültesi Dergisi 
3/1 (2016), 55-80 
Vangulu Mehmed. Vangulu Lügati. ev. Mustafa Koç, Eyyüp Tanrıverdi. İstanbul: Türkiye 
Yazma Eserler Kurumu Başkanlığı Yayınları, 2015.  
Yakıt, İsmail. Kur’an’ı Anlamak. İstanbul: Ötüken Yayınları, 2017. 

 
 
db 20/1 
Journal of Academic Research in Religious Sciences 
Volume 20, Number 1, 2020 
ss. 55-94 
https://doi.org/10.33415/daad.669084  
 
Shirk as a Phenomenon that Disrupts Tawhid: The 
Conceptual Area of Shirk in the Qur'an 
 
 
Rıza KORKMAZGÖZ * 
 
Extended Abstract 
This study examines the meaning analysis of the concept of shirk by focusing its 
usage in the Quran. In this framework, faith and unbelief were accepted as the 
basic two terms of the Qur'an and shirk was discussed under the title of unbelief, 
its opposite of tawhid is so under the title of faith. Therefore, firstly, we talked 
about four basic terms that fall in the meaning area of tawhid because of the 
semantic method we are following in the research. These are iman, shukur, Islam 
and taqwa. In the second part, we dealt with five basic terms that are included in 
the area of shirk. These are kufr, dalâla, zulm, fisq and israf. We have seen that 
research on shirk is very few and inadequate although different studies have 
been carried out on the tawhid. The fact that the shirk has not been studied in a 
particularly semantic methot has led us to make such an effort. Because it does 
not seem possible to fully understand the tawhid without understanding shirk.  
Tawhid is the main concept which all other religious principles was born from 
them. This is both a belief system and a worldview and lifestyle. According to 
the belief of Tawhid, the Rabb, el-Malik and al-ilah of the heavens and the earth; 
east and west are only Allah. He has the authority to create and command. 
Therefore, it is worthy of worship. 
Shirk is completely against Islamic life philosophy as a phenomenon that 
disrupts Tawhid, Islam's monotheism rejects all kinds of shirk whether it is 
polytheistic or shirk based on accepting intermediaries between Allah and man. 
In this context it is the original meaning of the shirk to recognize two or more 
gods, accept partners in God's creation obtaining other gods to worship him and 
briefly to run partners to God in creation and servitude. 
Tawhid is the main emotion inherent in man. Anyone who is thinking and 
respectful of the evidence and information, reaches absolutely to tawhid. In this 
respect, tawhid is the knowledge, tahkik, yakîn, faith, Islam and ittika. Shirk as 
the opposite of tawhid, consists of delusion and imitation that arises from the 
loss of critical thinking according the Koran. There is incorrect knowledge, 
presumption and suspicion on the basis of the shirk about being and life In this 
respect, shirk is presumption, slander, ignorance, absolute denial, persecution 
and impersonation according to the Qur'an. 
Tawhid is based on intellect and knowledge, and shirk is based on presumption 
and inclination. In this respect, while tawhid is the necessity of fitratullah, shirk 
 
*  Assistant Professor, PhD, Ondokuz Mayıs University, Faculty of Theology, Department 
of 
Kalam, 
Samsun, 
Turkey, 
riza.korkmazgoz@omu.edu.tr, 
Orcid 
Id: 
https://orcid.org/0000-0001-8995-0472 

 
 
 
RIZA KORKMAZGÖZ 
 
 
 
 
DİNBİLİMLERİ AKADEMİK ARAŞTIRMA DERGİSİ CİLT 20 SAYI 1 
 
 
 
94| db 
is the alienation to fitratullah. Likewise, while tawhid is the source of a 
reasonable worldview, shirk is the cause of chaos with its inconsistent and 
contradictory psychology. Therefore, tawhid provides confidence and trust, 
while the shirk gives the result of a fragmented personality. 
Semantic analysis of the concept of shirk and historical reality showed that shirk 
in essence, is the problem of not trusting Allah. Anyone who does not trust God 
refers the divine adjectives to beings other than Allah. He ties all his fears and 
hopes to these beings. In the end He begins to worship the created beings and 
seek help from them. 
One of the main reasons of the shirk is the distant understanding of god. The 
polytheist worships idols to reach God. God is a completely dead truth and 
consisted only of a mental principle in the belief of Shirk. The Quran does not 
accept this behavior and calls it shirk. 
Allah is not only a mental abstraction but a living truth according to the belief in 
Tawhid (al-hayyu’l-kayyûm) In other words, it is not a purely rational principle it 
is also the basic principle of love (al-Vadûd). In this respect, He knows 
everything that is hidden and open. He is closer to man than his jugular vein. He 
meets the prayer's prayer. He knows even the most secretive states of man. The 
believer who has such a belief knows that all creation, command, will and power 
belong to Allah, does not accept a partner to God, only wants from Allah, knows 
that no asset can harm without His permission, doesn't take refuge from anyone 
else. According to him, nothing is purpose in itself on the contrary everything is 
an occasion for divine consent. 
Consequently, shirk consists of delusions of primitive minds that cannot think 
abstractly. Therefore shirk is not only a problem of past times but also of all 
time. 
Keywords: Kalam, Tawhid, Shirk, Kufr, Iman. 
 
õõõ 
 

